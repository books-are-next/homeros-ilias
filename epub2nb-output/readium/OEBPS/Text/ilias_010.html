<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Ílias</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection7">
<h2 class="mlpuroven1zvlastnipripady">ZPĚV III.</h2>

<h3 class="mlpuroven3ilias" id="sigil_toc_id_6">2. První den bitevní —
nerozhodný<br/>
&#160;<br/>
Smlouva. Paridův souboj s Meneláem</h3>

<p class="mlpdopisbez1radku">Když pak už každý kmen byl seřazen se svými vůdci, </p>

<p class="mlpdopisbez1radku">Trójané s velikým křikem a povykem táhli jak ptáci.</p>

<p class="mlpdopis">Podobně jeřábů křik zní pod klenbou vysokých nebes, </p>

<p class="mlpdopisbez1radku">kteří unikše zimě a dešťům nesmírně dlouhým, </p>

<p class="mlpdopisbez1radku">k proudům Ókeanovým se rozletí s velikým křikem, </p>

<p class="mlpdopisbez1radku">nesouce zhoubu a smrt všem mužům Pídimužíkům, </p>

<p class="mlpdopisbez1radku">s kterými ihned zrána se v zhoubný pouštějí rozbroj.</p>

<p class="mlpdopis">Zato však achajský voj šel potichu, dýchaje silou, </p>

<p class="mlpdopisbez1radku">s touhou v hlubinách srdce, by jeden druhého
chránil.</p>

<p class="mlpdopis12pred">Nejinak na vrších hor, když Notos rozestře mlhu, </p>

<p class="mlpdopisbez1radku">pastýřům nijak milou, však zloději milejší nad noc: —
</p>

<p class="mlpdopisbez1radku">tolik jenom je vidět, co někdo by kamenem hodil — </p>

<p class="mlpdopisbez1radku">podobně od jejich noh, jak kráčeli, kotouče prachu </p>

<p class="mlpdopisbez1radku">vstávaly — s velkým kvapem si plání razili cestu.</p>

<p class="mlpdopis12pred">Když tak na sebe jdouce, již docela nablízku byli, </p>

<p class="mlpdopisbez1radku">Paris, podobný bohům, šel do boje Trójanům v čele, </p>

<p class="mlpdopisbez1radku">na plecích pardalí kůži a křivé lučiště nesa, </p>

<p class="mlpdopisbez1radku">měl též meč, dvé kopí, jež končila bronzovým hrotem,
</p>

<p class="mlpdopisbez1radku">kterými v pravici mával a vyzýval veškery vůdce, </p>

<p class="mlpdopisbez1radku">chce-li kdo tváří v tvář s ním vejít do strašné
řeže.</p>

<p class="mlpdopis12pred">Bojovný Átreův syn, jak Parida před sebou spatřil, </p>

<p class="mlpdopisbez1radku">kterak se v popředí vojsk k nim blíží dlouhými
kroky: </p>

<p class="mlpdopisbez1radku">jako se potěší lev, když velké nalezne zvíře, </p>

<p class="mlpdopisbez1radku">buďtože paroháč jelen, či divý se naskytne kanec — </p>

<p class="mlpdopisbez1radku">když má hlad — lev požírá jej, byť psové ho rychlí </p>

<p class="mlpdopisbez1radku">hleděli odtamtud zahnat a za nimi jinoši jaří — </p>

<p class="mlpdopisbez1radku">taktéž zaplesal on, když Parida rovného bohům </p>

<p class="mlpdopisbez1radku">spatřil na vlastní oči, vždyť doufal zlosyna
ztrestat: </p>

<p class="mlpdopisbez1radku">ihned s povozu svého, i se zbrojí, seskočil na zem.</p>

<p class="mlpdopis">Jakmile podobný bohům jej spatřil před sebou Paris, </p>

<p class="mlpdopisbez1radku">kterak se vpopředí zjevil, tu v milém zaražen srdci,
</p>

<p class="mlpdopisbez1radku">nazpět v soudruhů dav zas couval, prchaje smrti.</p>

<p class="mlpdopis">Hada-li uvidí muž, hned sebou trhne a couvne, </p>

<p class="mlpdopisbez1radku">v lesních úvalech horských, a vespod se zachvějí
údy: </p>

<p class="mlpdopisbez1radku">rázem se otočí nazpět a bledost mu pokryje líce, </p>

<p class="mlpdopisbez1radku">takto se uchýlil zpět v dav Trójanů hrdosti plných </p>

<p class="mlpdopisbez1radku">Paris podobný bohům, jak lekl se Átreovce.</p>

<p class="mlpdopis12pred">Když však ho Hektór spatřil, tu káral jej hanlivou
řečí: </p>

<p class="mlpdopisbez1radku">„Paride, krásný však špatný, ty mamiči, po ženách
vzteklý! </p>

<p class="mlpdopisbez1radku">Ty ses narodit neměl — měl’s neženat ze světa sejít!</p>

<p class="mlpdopisbez1radku">Raděj i to bych volil, vždyť mnohem by lépe to bylo,
</p>

<p class="mlpdopisbez1radku">než být předmětem hanby a zlehčován od jiných lidí!</p>

<p class="mlpdopis">Ó, jak bude se smát lid danajský kadeří dlouhých!</p>

<p class="mlpdopisbez1radku">Mněliť, že válečník přední to jest — svou podobou
těla </p>

<p class="mlpdopisbez1radku">překrásný — <i class="calibre14">ty</i> však v duši ni mužnosti nemáš
ni síly!</p>

<p class="mlpdopis">Jakpak když takový’s byl, moh’s věrné soudruhy sebrat, </p>

<p class="mlpdopisbez1radku">na mořských korábech svých tak daleká proplouti
vodstva, </p>

<p class="mlpdopisbez1radku">vejít k národům cizím a z dálné unésti země </p>

<p class="mlpdopisbez1radku">manželku velké krásy — a příbuznou bojovných mužů, </p>

<p class="mlpdopisbez1radku">k pohromě vlastnímu otci, i národu všemu i městu, </p>

<p class="mlpdopisbez1radku">k radosti odpůrcům svým — však na hanbu samému
sobě!?</p>

<p class="mlpdopis">Ty tedy s vládykou Sparty se nesrazíš, bojovným rekem!? </p>

<p class="mlpdopisbez1radku">Poznal bys, jaký to muž, jejž oloupil’s o ženu
skvělou!</p>

<p class="mlpdopisbez1radku">Málo ti prospěje loutna a milosti Afrodítiny: </p>

<p class="mlpdopisbez1radku">ten tvůj vlas, tvá krása — až v prachu se váleti
budeš!</p>

<p class="mlpdopis">Ale náš trójský lid jest bojácný — sic bys už dávno, </p>

<p class="mlpdopisbez1radku">za strasti, jichž jsi mu zdrojem, byl oblečen v kamenné
roucho!“</p>

<p class="mlpdopis12pred">Paris podobný bohům mu na to dal odpověď tuto:</p>

<p class="mlpdopisbez1radku">„Po právu, Hektore můj, mě’s pokáral, nikoli křivě!</p>

<p class="mlpdopisbez1radku">Duch tvůj nezlomný jest jak sekyra, po všecky časy, </p>

<p class="mlpdopisbez1radku">která proniká kmenem, když rukou umělou tesař </p>

<p class="mlpdopisbez1radku">tesá korábní kládu — a zvětšuje mužovu ránu, </p>

<p class="mlpdopisbez1radku">taký bez bázně duch jest ve tvých, Hektore, prsou.</p>

<p class="mlpdopisbez1radku">Zlaté však Afrodíty mi nemáš vyčítat dary!</p>

<p class="mlpdopisbez1radku">Skvostný od bohů dar přec nesmí zamítat člověk, </p>

<p class="mlpdopisbez1radku">když mu ho dávají sami — vždyť sám si ho nemůže
vzíti!</p>

<p class="mlpdopis">Teď však, jestliže chceš, bych zápasy sváděl a válčil, </p>

<p class="mlpdopisbez1radku">ostatní Trójany posaď, i veškero achajské mužstvo, </p>

<p class="mlpdopisbez1radku">mne však do středu vojsk teď s bojovným vládykou
Sparty </p>

<p class="mlpdopisbez1radku">sveďte, ať o jeho statky a Helenu dáme se v zápas: </p>

<p class="mlpdopisbez1radku">kdo z nás v zápase tom svým vítězstvím nabude vrchu,
</p>

<p class="mlpdopisbez1radku">vezme si poklady všecky a ženu si odvede domů; </p>

<p class="mlpdopisbez1radku">druzí ať svatou smlouvu a přátelství sjednají spolu:
</p>

<p class="mlpdopisbez1radku">ti ať zůstanou v Tróji, ti do Arga, pastviště koní, </p>

<p class="mlpdopisbez1radku">půjdou a v achajskou zem, v níž krásné ženy se rodí!“</p>

<p class="mlpdopis12pred">Hektór slyše tu řeč, byl velice potěšen v srdci: </p>

<p class="mlpdopisbez1radku">vstoupiv do středu vojsk, lid trójský dozadu tiskl, </p>

<p class="mlpdopisbez1radku">v prostředku chopiv kopí — a rázem stanulo vojsko.</p>

<p class="mlpdopis">Achajci kadeří dlouhých však po něm stříleti chtěli, </p>

<p class="mlpdopisbez1radku">míříce střelami naň — též kameny chtěli ho ranit:</p>

<p class="mlpdopis">Mohutně Átreův syn však vykřikl, vládyka mužstva: </p>

<p class="mlpdopisbez1radku">„Zadržte, Argejci, přec! Proč házíte, Achajci jaří?</p>

<p class="mlpdopisbez1radku">Hektór jiskřící přilbou, jak patrno, něco chce říci.“</p>

<p class="mlpdopis">Řekl, ti nechali bitvy a utichli úplně všichni, </p>

<p class="mlpdopisbez1radku">rázem, i promluvil k nim rek Hektór ve středu
jejich:</p>

<p class="mlpdopis">„Trójané, poslyšte nyní, i Achajci holení krásných, </p>

<p class="mlpdopisbez1radku">co teď navrhl Paris, jímž rozbroj tento byl vznícen:</p>

<p class="mlpdopisbez1radku">nechať Trójané druzí i veškero achajské vojsko </p>

<p class="mlpdopisbez1radku">odloží krásné zbraně a dají je na zemi živnou, </p>

<p class="mlpdopisbez1radku">bojovný vládyka Sparty a Paris ve středu jejich, </p>

<p class="mlpdopisbez1radku">samotni, o všecky statky a Helenu dají se v zápas, </p>

<p class="mlpdopisbez1radku">kdo z nich v zápase tom svým vítězstvím nabude
vrchu, </p>

<p class="mlpdopisbez1radku">vezme si poklady všecky a ženu si odvede domů, </p>

<p class="mlpdopisbez1radku">druzí pak svatou smlouvu a přátelství sjednati máme.“</p>

<p class="mlpdopis12pred">Pravil, i umlkli všichni a mrtvé nastalo ticho, </p>

<p class="mlpdopisbez1radku">potom však Átreův syn k nim promluvil, bojovník
statný:</p>

<p class="mlpdopis"><i class="calibre14">„<span class="mlpznakkurziva11b">Mne</span></i> teď poslyšte
též, vždyť žalost nejvíce vniká </p>

<p class="mlpdopisbez1radku">do duše mé, však doufám, že nyní spolu se smíří </p>

<p class="mlpdopisbez1radku">trójský a danajský lid, vždyť mnoho jste zkusili
zlého </p>

<p class="mlpdopisbez1radku">pro tuto rozepři moji a zločinný Paridův skutek.</p>

<p class="mlpdopisbez1radku">Komu pak stanoven jest z nás obou záhubný osud, </p>

<p class="mlpdopisbez1radku">ten nechť pozbude žití — však ostatní smiřte se
rychle!</p>

<p class="mlpdopis">Přineste bílou ovci a černého berana v oběť </p>

<p class="mlpdopisbez1radku">Slunci a bohyni Zemi, my jiného Diovi dáme.</p>

<p class="mlpdopis">Přiveďte Priama vládce, ať vykoná přísahu tady, </p>

<p class="mlpdopisbez1radku">sám, vždyť synové jeho jsou nevěrní lidé a zpupní: </p>

<p class="mlpdopisbez1radku">mohli by zpurností svou pak Diovy přísahy zmařit, </p>

<p class="mlpdopisbez1radku">poněvadž mladší muž má vrtkavé smýšlení vždycky! </p>

<p class="mlpdopisbez1radku">Když však s nimi je kmet, ten napřed i dozadu hledí,
</p>

<p class="mlpdopisbez1radku">kterak by oběma stranám to obzvlášť na prospěch
bylo.“</p>

<p class="mlpdopis12pred">Řekl, a trójské mužstvo i danajské zplesalo v srdci, </p>

<p class="mlpdopisbez1radku">neboť naději mělo, že strastné války se zbaví.</p>

<p class="mlpdopis">Zdrželi po všech řadách své povozy, sestoupli sami, </p>

<p class="mlpdopisbez1radku">zbroj svou se sebe svlékli a na zem ji před sebe
kladli, </p>

<p class="mlpdopisbez1radku">zhuštěně, ke zbroji zbroj, jen malý prostor je
dělil.</p>

<p class="mlpdopis">Hektór, Priamův syn, dvé poslů do Tróje poslal, </p>

<p class="mlpdopisbez1radku">přinést jehňata rychle a pozvat Priama krále.</p>

<p class="mlpdopis">Přemocný Átreův syn pak také vypravil posla </p>

<p class="mlpdopisbez1radku">k achajským dutým lodím, a kázal přinésti jehně.</p>

<p class="mlpdopisbez1radku">Neváhal vyslaný posel, jsa poslušen slavného vládce.</p>

<p class="mlpdopis12pred">K Heleně bělostných loktů vtom přistoupla s poselstvím
Íris, </p>

<p class="mlpdopisbez1radku">podobná Láodice, jež mocného Anténorovce, </p>

<p class="mlpdopisbez1radku">vládyky Hikesáona, tím časem manželkou byla, </p>

<p class="mlpdopisbez1radku">kteroužto ze všech dcer měl Priamos nejkrásnější.</p>

<p class="mlpdopis">Našla ji v komnatě právě, jak velké tkanivo tkala: </p>

<p class="mlpdopisbez1radku">dvojitý nachový šat, v nějž mnohé všívala bitvy </p>

<p class="mlpdopisbez1radku">Trójanů, statných jezdcův, a Danaův oděných kovem, </p>

<p class="mlpdopisbez1radku">které snášeli pro ni, když Arés je ranami stíhal.</p>

<p class="mlpdopis">Íris rychlá v běhu k ní přistoupla
blíže a řekla:</p>

<p class="mlpdopis">„Sem pojď, milená dívko, ať uzříš podivné činy </p>

<p class="mlpdopisbez1radku">Trójanů, statných jezdcův, a Danaův oděných kovem, </p>

<p class="mlpdopisbez1radku">kteří na pláni trójské teď před chvílí naproti sobě </p>

<p class="mlpdopisbez1radku">chystali slzavý zápas a toužili po zhoubné bitvě.</p>

<p class="mlpdopis">Ti teď mlčky tam sedí — a nadobro přestala bitva — </p>

<p class="mlpdopisbez1radku">opřeni o štíty své — tkví dlouhé oštěpy v zemi.</p>

<p class="mlpdopis">Ale tvůj manžel Paris a bojovný vládyka Sparty </p>

<p class="mlpdopisbez1radku">dlouhými oštěpy svými se o tebe potýkat budou: </p>

<p class="mlpdopisbez1radku">tomu, kdo zvítězí v boji, pak milou manželkou budeš.“</p>

<p class="mlpdopis">Tak tedy bohyně řekla a sladkou v ní vzbudila touhu </p>

<p class="mlpdopisbez1radku">po jejím dřívějším choti i po městě, rodičích
vlastních.</p>

<p class="mlpdopis">Ihned bělostnou rouškou si Helené zakryla líce, </p>

<p class="mlpdopisbez1radku">kvapem z komnaty vyšla a drobnou ronila slzu, </p>

<p class="mlpdopisbez1radku">avšak nikoli sama — dvé žen s ní kráčelo cestou,</p>

<p class="mlpdopisbez1radku">Aithré to Pitthéovna a Klymené výrazných zraků.</p>

<p class="mlpdopisbez1radku">Záhy se blížily k místu, kde Skajská se zdvíhala
brána.</p>

<p class="mlpdopis12pred">Kolem Priama krále rek Panthoos, Thymoités stařec, </p>

<p class="mlpdopisbez1radku">Klytios, Hiketáón, druh Areův, statečný Lampos,</p>

<p class="mlpdopisbez1radku">Anténór, Úkalegón, dva mužové nad jiné moudří, </p>

<p class="mlpdopisbez1radku">všickni to starší lidu, tam seděli nad Skajskou
branou.</p>

<p class="mlpdopisbez1radku">Stářím přestali válčit, však zdatní řečníci byli, </p>

<p class="mlpdopisbez1radku">cikádám podobni jsouce, jež za léta na větvích
stromů </p>

<p class="mlpdopisbez1radku">sedí porůznu v háji a tenkým zpívají hlasem; </p>

<p class="mlpdopisbez1radku">podobně trójští vůdci tam na věži seděli spolu.</p>

<p class="mlpdopis">Jakmile spatřili starci, jak kráčí Helené k věži,</p>

<p class="mlpdopisbez1radku">šeptem perutnou řeč druh ke druhu mluvili takto:</p>

<p class="mlpdopis">„Není divu, že Trójští i Achajci holení krásných </p>

<p class="mlpdopisbez1radku">chtějí pro takou ženu tak dlouhé snášeti strasti: </p>

<p class="mlpdopisbez1radku">úžasně vzezřením svým jest věčným bohyním rovna!</p>

<p class="mlpdopisbez1radku">Ale ač taková jest, ať raději odpluje s loďmi,</p>

<p class="mlpdopisbez1radku">sice tu dítkám i nám též v budoucnu zůstane k zhoubě!“</p>

<p class="mlpdopis12pred">Řekli, a Priamos sám zval Helenu hlasitě takto:</p>

<p class="mlpdopisbez1radku">„Pojď sem blíž, mé dítě, a tuhle si usedni ke mně, </p>

<p class="mlpdopisbez1radku">uvidíš prvního chotě a příbuzné, přátele jeho!</p>

<p class="mlpdopisbez1radku">Ničím nejsi mi vinna — jen bohové jsou mi tím vinni,
</p>

<p class="mlpdopisbez1radku">kteří mi uvedli v zem ten slzavý s Achajci zápas.</p>

<p class="mlpdopis">Nuž teď řekni, kdo jest ten hrdina obrovský tamhle — kdo </p>

<p class="mlpdopisbez1radku">to tam jest, ten danajský muž tak krásný a velký?</p>

<p class="mlpdopisbez1radku">Ovšem jsou tam i jiní, a větší o celou hlavu, </p>

<p class="mlpdopisbez1radku">ale tak krásného muže jsem neviděl na vlastní oči, </p>

<p class="mlpdopisbez1radku">ani tak důstojného — ten muž se podobá králi.“</p>

<p class="mlpdopis">Helené, vznešená paní, mu odvece těmito slovy:</p>

<p class="mlpdopisbez1radku">„S úctou před tebou stojím a se studem, drahý můj
tcháne: </p>

<p class="mlpdopisbez1radku">měla jsem strašnou smrt radš voliti, nežli s tvým
synem </p>

<p class="mlpdopisbez1radku">přijít a ložnici svou — své vlastní příbuzné zradit,
</p>

<p class="mlpdopisbez1radku">dcerušku, rozmilé dítě, a drahé přítelky svoje!</p>

<p class="mlpdopisbez1radku">To se však nestalo tehdy, a proto se rozplývám v slzách.</p>

<p class="mlpdopis">Já však povím ti teď, nač ptáš se a zvědět to žádáš:</p>

<p class="mlpdopisbez1radku">Tohle je Átreův syn, ten mocný Danaů vladař, </p>

<p class="mlpdopisbez1radku">který je výborný vládce i silný kopiník v boji, </p>

<p class="mlpdopisbez1radku">také švagrem mi býval, mně nestoudné, ačli kdy
býval.“ </p>

<p class="mlpdopis">Takto mu dí; pak provolá kmet, pln podivu nad ním: </p>

<p class="mlpdopisbez1radku">„Blažený Átreovče, ty miláčku štěstí a bohů!</p>

<p class="mlpdopisbez1radku">Opravdu, velký ti dav jest poddán Achajců jarých!</p>

<p class="mlpdopisbez1radku">Já přec i ve fryžský kraj kdys zavítal, bohatý
révou,</p>

<p class="mlpdopisbez1radku">Frygů, rychlých jezdců, jsem spatřil nesmírný počet,
</p>

<p class="mlpdopisbez1radku">mužstvo to Otréa krále a Mygdona rovného bohům </p>

<p class="mlpdopisbez1radku">na březích u Sangaria, jak táborem leželi tenkrát,</p>

<p class="mlpdopisbez1radku">— bylť jsem i já k nim čítán, jsa jejich spojencem
války,</p>

<p class="mlpdopisbez1radku">tehdy když Amazonky jim mužatky do země vpadly — </p>

<p class="mlpdopisbez1radku">nebylo jich však tolik co Achaiů jasného zraku.“</p>

<p class="mlpdopis">Pohleděv na Odysséa, zas po druhé tázal se stařec:</p>

<p class="mlpdopisbez1radku">„Také mi o tomhle pověz, má dceruško, kdo to je asi:
</p>

<p class="mlpdopisbez1radku">sic jest o hlavu menší než vládyka z Átrea vzešlý, </p>

<p class="mlpdopisbez1radku">avšak, jak se mi zdá, jest v ramenou širší a prsou, </p>

<p class="mlpdopisbez1radku">veškerá výzbroj jeho mu leží na zemi živné, </p>

<p class="mlpdopisbez1radku">sám jak stádní beran se prochází řadami mužstva — </p>

<p class="mlpdopisbez1radku">mně aspoň připadá tak jak beran s bohatou vlnou, </p>

<p class="mlpdopisbez1radku">který také tak chodí svým stádem bělostných ovcí.“</p>

<p class="mlpdopis">Helené zrozená z Dia mu na to zas odvece takto:</p>

<p class="mlpdopisbez1radku">„To jest Láertův syn, muž důvtipný, Odysseus jménem,
</p>

<p class="mlpdopisbez1radku">který v Ithace kdys byl vychován, ostrově skalném, </p>

<p class="mlpdopisbez1radku">znalý všemožných spádů a také záměrů chytrých.“</p>

<p class="mlpdopis12pred">Anténór, rozumný muž, jí na to dal odpověď tuto:</p>

<p class="mlpdopisbez1radku">„Věru je pravdivá řeč, již nyní’s, Heleno, řekla, </p>

<p class="mlpdopisbez1radku">neboť také už k nám kdys slavný Odysseus přišel </p>

<p class="mlpdopisbez1radku">s bojovným vládykou Sparty, stran tebe byv do Tróje
poslán. </p>

<p class="mlpdopisbez1radku">Já jsem je za hosty přijal a ve svém pohostil domě.</p>

<p class="mlpdopisbez1radku">Tu jsem vzrůst jich poznal a rozvážné záměry jejich.</p>

<p class="mlpdopisbez1radku">Kdykoli ve schůzi lidu se ocitli na sněmu trójském,</p>

<p class="mlpdopisbez1radku">Átreův syn, jak stáli, byl širší rameny svými, </p>

<p class="mlpdopisbez1radku">avšak sedli-li k sobě, tu Odysseus statnější býval.</p>

<p class="mlpdopis">Když pak se jali svá zdání a návrhy rozkládat lidu, </p>

<p class="mlpdopisbez1radku">tehdáž Átreův syn jen stručnými hovořil slovy, </p>

<p class="mlpdopisbez1radku">málo a zvučným hlasem, a dlouhých nemluvil řečí, </p>

<p class="mlpdopisbez1radku">také naprázdno nikdy — ač rodem byl o mnoho mladší.</p>

<p class="mlpdopis">Když však se svého místa se důvtipný Odysseus zvedl, </p>

<p class="mlpdopisbez1radku">stanul, pohleděl dolů a do země upřel své zraky, </p>

<p class="mlpdopisbez1radku">žezlem, které měl v ruce, ni kupředu nehnul ni
nazpět, </p>

<p class="mlpdopisbez1radku">nýbrž je ztrnule měl jak nějaký bez smyslů člověk — </p>

<p class="mlpdopisbez1radku">řekl bys, že je to morous neb nějaký takový hlupák.</p>

<p class="mlpdopis">Ale když mohutný hlas již konečně vyrazil z prsou, slova </p>

<p class="mlpdopisbez1radku">mu plynula z úst, jež vločkám se rovnala sněžným — </p>

<p class="mlpdopisbez1radku">tehdy by s rekem tímto se žádný nemohl měřit.</p>

<p class="mlpdopisbez1radku">Pak jsme už nežasli tolik, když chování jeho jsme
znali.“</p>

<p class="mlpdopis12pred">Aianta potom spatřiv, zas po třetí tázal se stařec: </p>

<p class="mlpdopisbez1radku">„Kdopak to tamhle zas jest, ten Danaj krásný a velký,
</p>

<p class="mlpdopisbez1radku">vyniklý nad druhé hlavou a širými rameny svými?“</p>

<p class="mlpdopis">Helené táhlého roucha mu odvece, vznešená paní:</p>

<p class="mlpdopisbez1radku">„Toť jest obrovský Aiás, ó Priame, Achaiů hradba; </p>

<p class="mlpdopisbez1radku">s Kréťany Ídomeneus jak bůh zas na druhé straně </p>

<p class="mlpdopisbez1radku">stojí, a krétští vůdci jsou hromadně okolo něho.</p>

<p class="mlpdopisbez1radku">Bojovný Átreův syn jej častokrát jakožto hosta </p>

<p class="mlpdopisbez1radku">přijal v paláci našem, když někdy se připlavil z Kréty.</p>

<p class="mlpdopis">Všecky sic ostatní vidím a též bych mohla je poznat, </p>

<p class="mlpdopisbez1radku">Achajce jasných zraků, a jejich jména ti říci, </p>

<p class="mlpdopisbez1radku">jenom nemohu dvou tam zhlédnout, vévodů lidu,</p>

<p class="mlpdopisbez1radku">Kastora statného v jízdě a Polluka v zápase pěstním,
</p>

<p class="mlpdopisbez1radku">vlastní to rodné bratry, jež jedna mi zrodila matka.</p>

<p class="mlpdopis">Cožpak z luzné Sparty se nechtěli k výpravě přidat?</p>

<p class="mlpdopisbez1radku">Či snad na lodích mořských se také vydali k Tróji, </p>

<p class="mlpdopisbez1radku">avšak zápasu mužů se nyní účastnit nechtí, </p>

<p class="mlpdopisbez1radku">z výtek a han snad majíce strach, jež sypou se na
mne?“</p>

<p class="mlpdopisbez1radku">&#160;</p>

<p class="mlpdopis">Řekla — a zatím je zem již skrývala, dárkyně plodů, </p>

<p class="mlpdopisbez1radku">v dálném Lakedaimoně, v jich milé otcovské zemi.</p>

<p class="mlpdopis12pred">Přísežné oběti svaté již městem poslové nesli: </p>

<p class="mlpdopisbez1radku">jehňátek dvé, též víno, to potěšné ovoce zemské, </p>

<p class="mlpdopisbez1radku">ve měchu z kozí kůže, a Ídaios přinášel s sebou </p>

<p class="mlpdopisbez1radku">vinné měsidlo lesklé a zlaté poháry k tomu.</p>

<p class="mlpdopis">Ten pak přistoupil k starci a touto jej oslovil řečí: </p>

<p class="mlpdopisbez1radku">„Povstaň, Láomedontův ty potomku, knížata zvou tě </p>

<p class="mlpdopisbez1radku">Trójanů, statných jezdcův, i Danaův oděných kovem, </p>

<p class="mlpdopisbez1radku">abys sestoupil v pláň, ať svatou sjednáte smlouvu, </p>

<p class="mlpdopisbez1radku">poněvadž syn tvůj Paris a bojovný vládyka Sparty </p>

<p class="mlpdopisbez1radku">dlouhými oštěpy svými se o ženu potýkat budou; </p>

<p class="mlpdopisbez1radku">tomu, kdo zvítězí v boji, pak připadne s poklady
žena.</p>

<p class="mlpdopisbez1radku">Druzí, až svatou smlouvu a přátelství sjednáme
spolu, </p>

<p class="mlpdopisbez1radku"><span class="mlpznakkurziva11b">my</span> tady
zůstanem v Tróji, ti do Arga, pastviště koní, </p>

<p class="mlpdopisbez1radku">půjdou, v achajskou zem, v níž krásné ženy se rodí.“</p>

<p class="mlpdopis12pred">Pravil, i zděsil se kmet. Pak dal hned průvodcům
rozkaz, </p>

<p class="mlpdopisbez1radku">aby mu zapřáhli koně — ti poslechli velice hbitě.</p>

<p class="mlpdopis">Priamos vstoupil na vůz a zatáhl otěže nazpět, </p>

<p class="mlpdopisbez1radku">zároveň Anténór rek s ním vstoupil do krásné korby.</p>

<p class="mlpdopis">Ti tedy Skajskou branou svůj povoz řídili na pláň.</p>

<p class="mlpdopisbez1radku">Ale když k trójskému vojsku a k Achaiům konečně
přišli, </p>

<p class="mlpdopisbez1radku">sestoupli s povozu svého, a vkročivše na zemi
živnou, </p>

<p class="mlpdopisbez1radku">do středu vojů trójských i achajských kráčeli oba.</p>

<p class="mlpdopis12pred">Mocný vládyka mužstva se ihned pozdvihl s místa, </p>

<p class="mlpdopisbez1radku">zvedl se Odysseus též, muž důvtipný. Poslové statní </p>

<p class="mlpdopisbez1radku">přísežné oběti svaté jim sváděli, v měsidlo víno </p>

<p class="mlpdopisbez1radku">mísili. Knížatům všem pak nalili na ruce vody.</p>

<p class="mlpdopis">Vytasiv od boku svého syn Átreův pobočný mečík, </p>

<p class="mlpdopisbez1radku">který mu visel vždycky dle velké mečové pochvy, </p>

<p class="mlpdopisbez1radku">jehňatům s hlav jím uřezal srst, již poslové statní </p>

<p class="mlpdopisbez1radku">knížatům národů obou, i Tróů i Achaiů, dali.</p>

<p class="mlpdopis">Vladař pozdvihl ruce a takto se hlasitě modlil:</p>

<p class="mlpdopisbez1radku">„Veliký, slavný Zéve, náš ochránce, vládnoucí s Ídy,</p>

<p class="mlpdopisbez1radku">Hélie, který vše vidíš a všecko i na světě slyšíš,</p>

<p class="mlpdopisbez1radku">Země a bohové řek, též bohové, kteřížto lidi </p>

<p class="mlpdopisbez1radku">zemřelé stíháte mstou, když někdo by přisáhl křivě, </p>

<p class="mlpdopisbez1radku">vy nám za svědky buďte a svatost přísahy chraňte!</p>

<p class="mlpdopis">Kdyby snad vládyku Sparty teď Paris v souboji zabil, </p>

<p class="mlpdopisbez1radku">sám nechť Helenu má — též veškery poklady k tomu, </p>

<p class="mlpdopisbez1radku">my pak na lodích mořských jsme ochotni odplouti
domů; </p>

<p class="mlpdopisbez1radku">rusý-li vládyka Sparty však usmrtí Parida v boji,</p>

<p class="mlpdopisbez1radku">Trójané poklady všecky i Helenu vydají nazpět, </p>

<p class="mlpdopisbez1radku">zároveň, jako je slušno, nám Achaiům náhradu splatí,
</p>

<p class="mlpdopisbez1radku">která i příštím lidem by za vzor platila vždycky.</p>

<p class="mlpdopisbez1radku">Kdyby však Priamos vládce i se svými syny se zdráhal</p>

<p class="mlpdopisbez1radku">tuto mi náhradu dát, ač Paris by v souboji padl, </p>

<p class="mlpdopisbez1radku">tu bych se odhodlal já též potom ještě tu zůstat, </p>

<p class="mlpdopisbez1radku">o tuto náhradu válče, až konečně vítězství dojdu.“</p>

<p class="mlpdopis">Pravil a tvrdým nožem syn Átreův podřízl ovce, </p>

<p class="mlpdopisbez1radku">potom je složil na zem, jak naposled trhaly sebou, </p>

<p class="mlpdopisbez1radku">když je už opouštěl život, vždyť nůž jim sílu byl
odňal.</p>

<p class="mlpdopis">Z měsidla brali si víno a bohům žijícím věčně </p>

<p class="mlpdopisbez1radku">v oběť lili je z číší a při tom se modlili všichni.</p>

<p class="mlpdopis">Tu pak pravil ten onen i z achajských mužů i trójských: </p>

<p class="mlpdopis">„Slavný, veliký Zéve i druzí bohové věční, </p>

<p class="mlpdopisbez1radku">kdokoli dřív z nás obou by ukřivdil — naproti
smlouvě, </p>

<p class="mlpdopisbez1radku">tomu jak toto zde víno se vylij na zemi mozek, </p>

<p class="mlpdopisbez1radku">jeho i vlastních dítek — a ženy ať otročí jiným!“</p>

<p class="mlpdopis">Řekli, však Kronův syn té prosby jim neplnil ještě.</p>

<p class="mlpdopis12pred">Priamos z Dardana rodem se ozval ve středu jejich: </p>

<p class="mlpdopisbez1radku">„Trójané, poslyšte nyní, i Achajci holení krásných:</p>

<p class="mlpdopisbez1radku">Do Tróje šlehané větry se já již na cestu vydám, </p>

<p class="mlpdopisbez1radku">nazpět; mně nemožno jest, bych hleděl na vlastní
oči, </p>

<p class="mlpdopisbez1radku">kterak tu syn můj milý se potýká s vladařem Sparty. </p>

<p class="mlpdopisbez1radku">Diovi jest jen známo a druhým nesmrtným bohům, </p>

<p class="mlpdopisbez1radku">kterému z obou mužů jest určena hodina smrti.“</p>

<p class="mlpdopis">Děl muž podobný bohům a jehňata položil na vůz, </p>

<p class="mlpdopisbez1radku">sám naň vystoupil také a zatáhl otěže nazpět.</p>

<p class="mlpdopisbez1radku">Vstoupil zároveň s ním též Anténór do krásné korby.</p>

<p class="mlpdopis">Ti tedy zpětnou jízdou se nazpět k Íliu brali.</p>

<p class="mlpdopis12pred">Hektór, Priamův syn, pak se slavným Láertovcem </p>

<p class="mlpdopisbez1radku">spěchali bojiště dřív jim vyměřit, potom však ihned </p>

<p class="mlpdopisbez1radku">oběma metali losy, jež do přilby kované dali, </p>

<p class="mlpdopisbez1radku">který dříve by měl svým kopím bronzovým hodit.</p>

<p class="mlpdopis12pred">Zatím modlil se lid, svých rukou pozdvihnuv k bohům; </p>

<p class="mlpdopisbez1radku">tu pak pravil ten onen i z achajských mužů i trójských:
</p>

<p class="mlpdopis">„Veliký, slavný Zéve, náš ochránce, vládnoucí s Ídy,</p>

<p class="mlpdopisbez1radku">který způsobil z nich nám oběma takovou válku, </p>

<p class="mlpdopisbez1radku">dejž, ať zahyne nyní a sestoupí v Hádovo sídlo, </p>

<p class="mlpdopisbez1radku">nám však ať svatá smlouva a přátelství nastane zase!“</p>

<p class="mlpdopis12pred">Hrdina jiskřící přilbou pak losoval, veliký Hektór, </p>

<p class="mlpdopisbez1radku">nazpátek obrátiv zrak — los Paridův vyskočil z přilby.</p>

<p class="mlpdopis">V řadách se obojí lid zas posadil, každý kde jeho </p>

<p class="mlpdopisbez1radku">poskoční koňové stáli a výzbroj ležela zdobná.</p>

<p class="mlpdopis">Vtom již krásnou výzbroj si na svá oblekl plece </p>

<p class="mlpdopisbez1radku">slavený Priamův syn, choť Heleny kadeří krásných: </p>

<p class="mlpdopisbez1radku">holeně ze všeho nejdřív si položil okolo lýtek, </p>

<p class="mlpdopisbez1radku">krásné, které k nohám mu vázaly stříbrné spony, </p>

<p class="mlpdopisbez1radku">potom těžký krunýř si připínal okolo prsou, </p>

<p class="mlpdopisbez1radku">půjčený od Lykáona, jejž k svému si upravil tělu. </p>

<p class="mlpdopisbez1radku">Stříbrem zdobený meč pak na svá pověsil plece, </p>

<p class="mlpdopisbez1radku">bronzový, potom si štít vzal do ruky, velký a pevný.</p>

<p class="mlpdopis">Potom si na hlavu silnou dal přilbici kovanou pevně, </p>

<p class="mlpdopisbez1radku">na které chochol z žíní se s vrcholu strašlivě
kýval, </p>

<p class="mlpdopisbez1radku">silné pak dřevce si vzal, jež v dlaň se mu hodilo
dobře. </p>

<p class="mlpdopisbez1radku">Bojovný vládyka Sparty se odíval způsobem stejným.</p>

<p class="mlpdopis">Když již na obou stranách si rekové odění vzali, </p>

<p class="mlpdopisbez1radku">do středu vojů trójských i achajských kráčeli oba, </p>

<p class="mlpdopisbez1radku">hledíce hrozným zrakem. To vidouce trnuli všichni, </p>

<p class="mlpdopisbez1radku">Trójané, statní jezdci, i Achajci holení krásných.</p>

<p class="mlpdopis">Na místě změřeném dřív pak stanuvše poblíže sebe, </p>

<p class="mlpdopisbez1radku">mávali oštěpem svým, druh na druha kypíce záštím.</p>

<p class="mlpdopis12pred">Nejdřív Priamův syn svým stinným oštěpem mrštiv, </p>

<p class="mlpdopisbez1radku">ve štít veskrze stejný jím udeřil vládyku Sparty, </p>

<p class="mlpdopisbez1radku">avšak neprojel kov — hrot kopí nazpět se ohnul </p>

<p class="mlpdopisbez1radku">o jeho silný štít.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;Pak druhý se
rozehnal kopím </p>

<p class="mlpdopisbez1radku">rusý Átreův syn, když k otci se pomodlil Diu:</p>

<p class="mlpdopis">„Popřej mi ztrestat toho, kdo spáchal křivdu mi dříve, </p>

<p class="mlpdopisbez1radku">slavného králova syna, a rukama mýma ho potři, </p>

<p class="mlpdopisbez1radku">aby i z potomstva mnohý se zhrozil spáchati křivdu </p>

<p class="mlpdopisbez1radku">mužovi pohostnému, jenž dřív jej za hosta přijal!“</p>

<p class="mlpdopis">Řekl — pak napřáhl ruku, a stinným oštěpem mrštiv, </p>

<p class="mlpdopisbez1radku">ve štít veskrze stejný jím udeřil odpůrce svého: </p>

<p class="mlpdopisbez1radku">naskrze lesklý štít byl proražen obrovským dřevcem, </p>

<p class="mlpdopisbez1radku">jehož pronikl hrot též krunýřem, zdobeným krásně, </p>

<p class="mlpdopisbez1radku">kopí pak u samých slabin mu naskrz proťalo roucho, </p>

<p class="mlpdopisbez1radku">on však prohnul se v boku a černé unikl smrti.</p>

<p class="mlpdopis12pred">Vytasiv Átreův syn svůj meč, jenž zdoben byl stříbrem, </p>

<p class="mlpdopisbez1radku">svysoka, v hřeben přilby, jej udeřil, meč však mu
rázem </p>

<p class="mlpdopisbez1radku">na tré, na čtvero kusů se rozlomiv, padl mu z ruky.</p>

<p class="mlpdopis12pred">Zalkal tu Átreovec a pohlédl k širému nebi:</p>

<p class="mlpdopisbez1radku">„Není nad tebe, Zéve, ni jediný krutější z bohů!</p>

<p class="mlpdopisbez1radku">Já přec naději měl, jak Parida za zločin ztrestám — </p>

<p class="mlpdopisbez1radku">teď však zlomil se meč v mé pravici! — Také můj
oštěp </p>

<p class="mlpdopisbez1radku">vyletěl z pravice mé jen naprázdno, aniž ho ranil!“</p>

<p class="mlpdopis12pred">Řekl a přiskočil blíže a za přilbu s chocholem hustým </p>

<p class="mlpdopisbez1radku">popadnuv, stočil ho stranou a pak jej k Achaiům
vlekl.</p>

<p class="mlpdopisbez1radku">Řemen zdobený krásně ho škrtil pod měkkým hrdlem, </p>

<p class="mlpdopisbez1radku">neboť byl pod bradou sepjat a přilbici na hlavě
držel.</p>

<p class="mlpdopis12pred">Byl by ho přivlekl vskutku a dosáhl nesmírné slávy, </p>

<p class="mlpdopisbez1radku">bystře však Afrodíté to zahlédla, Diova dcera; </p>

<p class="mlpdopisbez1radku">ta hned přetrhla řemen, jenž z býka byl sklaného
silou.</p>

<p class="mlpdopis12pred">Přilbice, prázdná nyní, šla chvatem za rukou pádnou.</p>

<p class="mlpdopisbez1radku">Rek jí zakroužil prudce a hodil ji do středu vojska </p>

<p class="mlpdopisbez1radku">Danaů holení krásných — i zvedli ji soudruzi věrní.</p>

<p class="mlpdopis">On však poznovu zas naň vyrazil, chtěje ho zabít </p>

<p class="mlpdopisbez1radku">bronzovým oštěpem svým — vtom vyrván byl od
Afrodíty, </p>

<p class="mlpdopisbez1radku">snadno, vždyť bohyně jest — pak hustým ho zastřela
vzduchem, </p>

<p class="mlpdopisbez1radku">načež v ložnici vonnou jej složila, klenutou pevně.</p>

<p class="mlpdopisbez1radku">Sama však Helenu krásnou šla zavolat.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Našla ji právě </p>

<p class="mlpdopisbez1radku">na vrchu vysoké věže a mnohé Trójanky jiné.</p>

<p class="mlpdopis">Za roucho nebeské krásy ji bohyně zatáhla rukou, </p>

<p class="mlpdopisbez1radku">majíc stařeny tvar, již letité, přadleny vlny, </p>

<p class="mlpdopisbez1radku">která za oněch dob, když ve Spartě bydlila ještě, </p>

<p class="mlpdopisbez1radku">vlnu jí česala krásnou a obzvlášť ji mívala ráda.</p>

<p class="mlpdopis">Podobna stařeně té, jí pravila bohyně jasná:</p>

<p class="mlpdopisbez1radku">„Sem pojď, Paris tě volá, bys domů se vrátila k němu.</p>

<p class="mlpdopisbez1radku">On tam v ložnici čeká — je na lůžku zdobeném řezbou,
</p>

<p class="mlpdopisbez1radku">krásou září a rouchem a věru bys neřekla ani, </p>

<p class="mlpdopisbez1radku">z boje že před malou chvílí se navrátil — spíše že k
tanci </p>

<p class="mlpdopisbez1radku">hodlá právě se brát, neb v přestávce tance že sedí.“</p>

<p class="mlpdopis12pred">Toto jí bohyně řekla a v hrudi jí vzbouřila srdce.</p>

<p class="mlpdopisbez1radku">Ale jak bohynin krk, ten překrásný, Helené zhlédne,</p>

<p class="mlpdopisbez1radku">její rozkošná ňadra a leskem zářící oči,</p>

<p class="mlpdopisbez1radku">rázem tu užasne velmi, dí slovo a promluví takto:</p>

<p class="mlpdopis">„Duchu ty zlý, nač takto mě zas teď mámiti dychtíš?</p>

<p class="mlpdopisbez1radku">Či snad ještě mě dál, kams v jiné lidnaté město, </p>

<p class="mlpdopisbez1radku">luzné do Méonie — či Frygie — zavésti hodláš?</p>

<p class="mlpdopisbez1radku">Copak ti také je tam kýs miláček ze smrtných lidí?</p>

<p class="mlpdopis">Protože Átreův syn teď slavného Parida v boji </p>

<p class="mlpdopisbez1radku">překonav, úmysl chová mě ohavnou domů si odvézt, </p>

<p class="mlpdopisbez1radku">proto’s přišla teď sem, bys léčku mi strojila zase?</p>

<p class="mlpdopis">Jdi jen a seď si tam s ním! Radš všelikých styků se s bohy </p>

<p class="mlpdopisbez1radku">zřekni a nohama svýma už nechoď na Olymp více — </p>

<p class="mlpdopisbez1radku">nýbrž pořád jen oň měj starosti, pořád ho hlídej — </p>

<p class="mlpdopisbez1radku">ať si tě konečně přec buď za choť neb za služku
vezme!!</p>

<p class="mlpdopis">Tam však nepůjdu já, vždyť nebylo by mi to slušno </p>

<p class="mlpdopisbez1radku">jemu tam chystat lůžko! — Toť potom Trójanky všecky </p>

<p class="mlpdopisbez1radku">budou mě hanou stíhat — jsem beztoho zármutku plna!“</p>

<p class="mlpdopis">Bohyně na tuto řeč jí pravila, vzplanuvši hněvem:</p>

<p class="mlpdopisbez1radku">„Nezlob mě, svévolná, dál, sic ve zlosti zavrhnu
tebe, </p>

<p class="mlpdopisbez1radku">zanevrouc na tebe tak, jak vřele jsem přilnula k tobě!</p>

<p class="mlpdopisbez1radku">Uprostřed obou vojsk, jak Danaů všechněch, tak Tróů,
</p>

<p class="mlpdopisbez1radku">zhoubnou ti zosnuji zášť — pak žalným osudem sejdeš!“
</p>

<p class="mlpdopis">Helené zrozená z Dia se zhrozila pohrůžky této: </p>

<p class="mlpdopisbez1radku">šla tedy, v lesklou roušku, a bělostnou, zakryvši
líce, </p>

<p class="mlpdopisbez1radku">mlčky — a z Trójanek žádná jí nezřela — vedloť ji
božstvo.</p>

<p class="mlpdopis12pred">Ale když v Paridův dům již vkročily, v překrásný palác,
</p>

<p class="mlpdopisbez1radku">ihned služebné ženy se ke svým vrátily pracím,</p>

<p class="mlpdopisbez1radku">Helené, vznešená paní, šla v ložnici s vysokým
stropem.</p>

<p class="mlpdopis">Bohyně úsměvné tváře pak židlici do ruky vezme, </p>

<p class="mlpdopisbez1radku">nese a Paridu před tvář ji postaví — bohyně sama.</p>

<p class="mlpdopisbez1radku">Na ni si Helené sedne, jež bouřného Dia je dcera, </p>

<p class="mlpdopisbez1radku">zrak svůj obrátí stranou a výtkou manžela kárá:</p>

<p class="mlpdopis">„Ty’s tedy vrátil se z boje?! — O měl’s tam raději zhynout, </p>

<p class="mlpdopisbez1radku">usmrcen silným mužem, jenž býval kdysi mi chotěm!</p>

<p class="mlpdopis">Co ses nachlubil dřív, že’s paží, silou i kopím </p>

<p class="mlpdopisbez1radku">o mnoho statnější prý než bojovný vládyka Sparty!!</p>

<p class="mlpdopisbez1radku">Proč ho teď nejdeš vyzvat — by bojovný vládyka Sparty</p>
<p class="mlpdopisbez1radku">opět naproti tobě šel do boje?!</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Já ti
však radím: </p>

<p class="mlpdopisbez1radku">vzdej se té myšlenky navždy! — a s rusým vládykou
Sparty </p>

<p class="mlpdopisbez1radku">chraniž se tváří v tvář chtít zápasy svádět a válčit
— </p>

<p class="mlpdopisbez1radku">zpozdile — sic bys záhy byl proklán oštěpem jeho!“</p>

<p class="mlpdopis">Paris se ujal slova a řekl jí odpověď tuto:</p>

<p class="mlpdopisbez1radku">„Trpkou výčitkou svou mé srdce mi netýrej, ženo!</p>

<p class="mlpdopisbez1radku">Nyní sic vládyka Sparty mě s Palladou v zápase
zdolal, </p>

<p class="mlpdopisbez1radku">po druhé jeho zas já — též nám jsou na pomoc bozi!</p>

<p class="mlpdopis">Teď však na lůžko pojďme, ať spočinem v náručí lásky! </p>

<p class="mlpdopisbez1radku">Nebylť dosud můj duch tak velice zatemněn touhou, </p>

<p class="mlpdopisbez1radku">ani když z luzné Sparty jsem tenkrát — po prvé právě
— </p>

<p class="mlpdopisbez1radku">na mořských korábech svých byl na cestě, uchvátiv
tebe, </p>

<p class="mlpdopisbez1radku">s tebou pak v milostný styk jsem vstoupil na skalné
výspě, </p>

<p class="mlpdopisbez1radku"><span class="mlpznakkurziva11b">teď</span> jak po tobě
bažím a sladká touha mě jímá.“</p>

<p class="mlpdopis">Pak šel na lůžko první, a choť s ním kráčela spolu.</p>

<p class="mlpdopis">Takto si na lůžko lehli, jež krásná zdobila řezba.</p>

<p class="mlpdopis">Zatím Átreův syn jak lev tam zástupem chodil, </p>

<p class="mlpdopisbez1radku">zdali by Parida snad kdes zahlédl, rovného bohům.</p>

<p class="mlpdopis">Avšak z Trójanů žádný ni ze slavných spojenců jejich </p>

<p class="mlpdopisbez1radku">nikdo mu nemohl říci, kde tehdy se nalézal Paris: </p>

<p class="mlpdopisbez1radku">nikdo by, láskou veden, ho neskrýval, kdyby ho
spatřil, </p>

<p class="mlpdopisbez1radku">neboť protivný byl jim všem jak Morana černá.</p>

<p class="mlpdopis12pred">Tehdy se ujal slova a pravil vládyka mužstva: </p>

<p class="mlpdopis">„Trójané, slyšte má slova, i Dardani, spojenci všichni, </p>

<p class="mlpdopisbez1radku">zřejmo, že bojovný rek jest vítězem, rusý můj bratr,
</p>

<p class="mlpdopisbez1radku">vy tedy Helenu z Argu a s ní též poklady všecky </p>

<p class="mlpdopisbez1radku">vydejte, náhradu též nám zaplaťte, jako je slušno, </p>

<p class="mlpdopisbez1radku">která i příštím lidem má za vzor platiti vždycky!“</p>

<p class="mlpdopis">Takto děl vládyka mužstva a Danajci svědčili k tomu.</p>

</div>
</body>
</html>