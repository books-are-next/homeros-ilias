<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Ílias</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection9">

<h2 class="mlpuroven1zvlastnipripady">ZPĚV VI.</h2>

<h3 class="mlpuroven3ilias" id="sigil_toc_id_9">Hektór v Tróji. Andromaché</h3>

<p class="mlpdopisbez1radku">Osaměl strašný boj jak danajských šiků, tak
trójských. </p>

<p class="mlpdopisbez1radku">Pronikl na dál a na šíř, až do pláně, vojínů zápas, </p>

<p class="mlpdopisbez1radku">kteří kované dřevce, druh na druha, metali přímo, </p>

<p class="mlpdopisbez1radku">uprostřed obou řek, jež Xanthos a Simoeis slovou.</p>

<p class="mlpdopis12pred">První Telamónovec, rek Aiás, Achaiů hradba, </p>

<p class="mlpdopisbez1radku">prorazil trójskou řadu a druhům vítězství zjednal, </p>

<p class="mlpdopisbez1radku">kopím usmrtiv muže, jenž býval nejlepší z Thréků, </p>

<p class="mlpdopisbez1radku">zrozený z Eyssóra, rek Akamás, krásný a velký.</p>

<p class="mlpdopis">Do přilby s chocholem hustým jej první udeřil v hřeben: </p>

<p class="mlpdopisbez1radku">do čela kopí mu vbodl, i proniklo do nitra kosti </p>

<p class="mlpdopisbez1radku">bronzové oštěpu ostří, a temno mu zastřelo oči.</p>

<p class="mlpdopis12pred">Axýla Týdeův syn pak zahubil, bojovník statný: </p>

<p class="mlpdopisbez1radku">zrodil se z Teuthranta otce a v Arisbě výstavné
bydlil, </p>

<p class="mlpdopisbez1radku">zámožný hojným jměním, a býval krajanům milý: </p>

<p class="mlpdopisbez1radku">hostilť každého vlídně, jsa usídlen u samé cesty, </p>

<p class="mlpdopisbez1radku">bohužel žalnou smrt z nich nikdo mu nepřišel zdržet,
</p>

<p class="mlpdopisbez1radku">před něj se postaviv v boj; tak život byl oběma
odňat, </p>

<p class="mlpdopisbez1radku">jemu i Kalésiovi, jenž tehdáž jeho byl druhem, </p>

<p class="mlpdopisbez1radku">poddaným vozkou vozu — ti oba dva sestoupli pod zem.</p>

<p class="mlpdopis">Drésos i Ofeltios byl usmrcen od Euryala.</p>

<p class="mlpdopisbez1radku">Vrazil pak na Aisépa a Pédasa, kteří se z víly </p>

<p class="mlpdopisbez1radku">rusalky Abarbarey kdys zrodili Búkoliónu.</p>

<p class="mlpdopisbez1radku">Hrdinský Búkolión byl statného Láomedonta </p>

<p class="mlpdopisbez1radku">rodem nejstarší syn — však tajně ho zrodila matka:</p>

<p class="mlpdopisbez1radku">Jednou na pastvě ovcí s ním v milostné vstoupila
styky, </p>

<p class="mlpdopisbez1radku">potom stala se matkou a zrodila blížence syny.</p>

<p class="mlpdopis">Avšak i tak jim sílu a statné ochromil údy </p>

<p class="mlpdopisbez1radku">chrabrý syn Mékistéův a s plecí svlékal jim krunýř.</p>

<p class="mlpdopis12pred">Udatný Peirithoovec vzal žití Astyalovi,</p>

<p class="mlpdopisbez1radku">Pídýta Perkóťana pak slavný Odysseus zabil </p>

<p class="mlpdopisbez1radku">bronzovým oštěpem svým, rek Teukros pak Aretáona.</p>

<p class="mlpdopisbez1radku">Abléra Nestorův syn svým lesklým oštěpem zabil,</p>

<p class="mlpdopisbez1radku">Elata Achaiů král pak porazil, vládyka mužstva.</p>

<p class="mlpdopis">Na břehu Satnioentu měl obydlí při krásných proudech, </p>

<p class="mlpdopisbez1radku">v Pédasu, strmém městě.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Byl
Fylakos Léitem zabit, </p>

<p class="mlpdopisbez1radku">prchaje; Euaimonovec vzal žití Melanthiovi.</p>

<p class="mlpdopis">Adrésta spartský král pak zajal, bojovník statný, </p>

<p class="mlpdopisbez1radku">živého: koňové jeho s ním splašeně letíce plání </p>

<p class="mlpdopisbez1radku">do větve tamaryškové se zapletli: zlomili oje </p>

<p class="mlpdopisbez1radku">u vozu křivého vpředu a sami pak od něho prchli </p>

<p class="mlpdopisbez1radku">směrem k Íliu zpět, jímž ostatní prchali v zmatku, </p>

<p class="mlpdopisbez1radku">sám pak s povozu svého dle kola se na zemi skuliv, </p>

<p class="mlpdopisbez1radku">na tvář upadl v prach — vtom u něho samého stanul </p>

<p class="mlpdopisbez1radku">bojovný vládyka Sparty i se svým oštěpem stinným.</p>

<p class="mlpdopis">Adréstos chopil se kolen a prosil těmito slovy:</p>

<p class="mlpdopisbez1radku">„Živ mě, ó Átreův synu, a důstojné výkupné přijmi: </p>

<p class="mlpdopisbez1radku">v zámožném otcově domě nám četné poklady leží, </p>

<p class="mlpdopisbez1radku">hojné zlato i bronz, též železo kované pracně. — </p>

<p class="mlpdopisbez1radku">Z toho by rád můj otec ti nesmírné výkupné za mne </p>

<p class="mlpdopisbez1radku">vyplatil, kdyby jen zvěděl, že u lodí achajských
žiju.“</p>

<p class="mlpdopis">Toto mu Adréstos řekl a jeho už získával srdce; </p>

<p class="mlpdopisbez1radku">již též úmysl měl dát rozkaz soudruhu svému </p>

<p class="mlpdopisbez1radku">k rychlým achajským lodím jej odvésti — vtom mu však
přišel </p>

<p class="mlpdopisbez1radku">naproti vládyka mužstva a vzkřiknuv, takto naň
volal:</p>

<p class="mlpdopis">„Copakže, živený Diem, můj rozmilý, takto se staráš </p>

<p class="mlpdopisbez1radku">o ně — zda také k <span class="mlpznakkurziva11b">tobě</span>
tak krásně se chovali v domě</p>

<p class="mlpdopisbez1radku">Trójané kdys — z těch žádný ať neujde záhubě náhlé, </p>

<p class="mlpdopisbez1radku">neujde rukám našim — ni chlapec, kterého matka </p>

<p class="mlpdopisbez1radku">v životě má — též <span class="mlpznakkurziva11b">ten</span>
nechť zahyne — nadobro všichni </p>

<p class="mlpdopisbez1radku">bez pohřbu, beze všech stop, nechť z Ília vyhynou
zcela!“ </p>

<p class="mlpdopis">Domluvil vládyka mužův a zvrátil bratrovo srdce </p>

<p class="mlpdopisbez1radku">včasnou domluvou svou — ten rukou odstrčil prudce </p>

<p class="mlpdopisbez1radku">Adrésta, Achaiů král pak přiskočiv, vládyka mocný, </p>

<p class="mlpdopisbez1radku">kopím ho do slabin bodl — ten skácel se na znak, a vládce
</p>

<p class="mlpdopisbez1radku">na hruď patou mu stoupl a vytrhl z jasanu kopí.</p>

<p class="mlpdopis12pred">Nestór argejský lid pak pobídl, mohutně vzkřiknuv: </p>

<p class="mlpdopisbez1radku">„Přátelé, danajští reci, již Areu sloužíte v bitvách,
</p>

<p class="mlpdopisbez1radku">nikdo ať pozadu z vás teď nemešká, na plen se vrhna,
</p>

<p class="mlpdopisbez1radku">aby co nejvíc možná si k lodím odnésti mohl, </p>

<p class="mlpdopisbez1radku">nýbrž muže teď bijme! — však potom můžete klidně </p>

<p class="mlpdopisbez1radku">mrtvolám padlých mužův zde v rovině odění bráti.“</p>

<p class="mlpdopis">Řekl a každému z nich tím vzbudil bojovnou smělost.</p>

<p class="mlpdopis12pred">Již by byl trójský lid, jejž bojovní Achajci tiskli, </p>

<p class="mlpdopisbez1radku">oddal se zbabělé mysli a nazpět do Tróje prchl, </p>

<p class="mlpdopisbez1radku">kdyby byl k Aineiu neděl a k Hektoru, přistoupiv
blíže, </p>

<p class="mlpdopisbez1radku">Helenos, Priamův syn, všech věštců daleko první: </p>

<p class="mlpdopis">„Aineie, Hektore slavný, teď z Tróů a Lykiů nejvíc </p>

<p class="mlpdopisbez1radku">na vás válečný trud jest položen, poněvadž ze všech </p>

<p class="mlpdopisbez1radku">v každém podniku našem jste nejlepší, v boji i v radě,
</p>

<p class="mlpdopisbez1radku">zarazte tady již ústup a vojíny před branou zdržte </p>

<p class="mlpdopisbez1radku">pochůzkou po všem vojsku, než prchajíc vrhne se opět
</p>

<p class="mlpdopisbez1radku">v náručí manželek svých — což k radosti odpůrcům
bude.</p>

<p class="mlpdopis12pred">Ale až veškeren lid zas k novému vznítíte boji, </p>

<p class="mlpdopisbez1radku">my již necouvnem s místa a budeme s Danay válčit, </p>

<p class="mlpdopisbez1radku">třebas i ve velké tísni — vždyť nutnost k tomu nás
vede.</p>

<p class="mlpdopisbez1radku">Ty se však, Hektore, sám dej do města, abys dal
rozkaz </p>

<p class="mlpdopisbez1radku">mateři svojí a mé, ať k Palladě jiskrných zraků</p>

<p class="mlpdopisbez1radku">do chrámu, na výši hradu, dá svolat manželky knížat:
</p>

<p class="mlpdopisbez1radku">klíčem ať otevřít dá té svaté místnosti dveře, </p>

<p class="mlpdopisbez1radku">v ní pak největší háv, jenž zdá se jí nejkrásnějším,
</p>

<p class="mlpdopisbez1radku">v její komnatě ze všech, jí samé nade vše milý, </p>

<p class="mlpdopisbez1radku">ten nechť položí v klín té bohyni kadeří krásných, </p>

<p class="mlpdopisbez1radku">nechať také jí slíbí, že před chrámem jalovic
dvanáct, </p>

<p class="mlpdopisbez1radku">ročních, nezapřažených dá zabíti, zdali by chtěla </p>

<p class="mlpdopisbez1radku">Ílion na milost vzít, jak robátka malá, tak ženy, </p>

<p class="mlpdopisbez1radku">zdali by od svaté Tróje teď zdržela Týdéovce, </p>

<p class="mlpdopisbez1radku">lítého válečníka a silného útěku strůjce, </p>

<p class="mlpdopisbez1radku">který je nejchrabřejší, jak myslím, z Achaiů
všechněch. </p>

<p class="mlpdopisbez1radku">Tak jsme se nebáli dříve ni Achilla, záštity mužů, </p>

<p class="mlpdopisbez1radku">který přec z bohyně prý jest narozen — tento však
příliš </p>

<p class="mlpdopisbez1radku">zuří, a nikoho není, kdo silou byl by mu roven.“</p>

<p class="mlpdopis12pred">Řekl, a slavný Hektór byl úplně srozuměn s bratrem: </p>

<p class="mlpdopisbez1radku">Ihned s povozu svého, i se zbrojí, seskočil na zem, </p>

<p class="mlpdopisbez1radku">mávaje ostrými dřevci, a chodil táborem všude, </p>

<p class="mlpdopisbez1radku">nutě je obnovit bitvu, a budil strašlivou půtku.</p>

<p class="mlpdopisbez1radku1">Rázem se obrátí vojsko a
naproti Achaiům stane. </p>

<p class="mlpdopisbez1radku">Argejci poněkud couvli a nechali vražedné bitvy, </p>

<p class="mlpdopisbez1radku">neboť myslili jistě, že bůh kýs s hvězdného nebe </p>

<p class="mlpdopisbez1radku">sestoupil, hodlaje Tróům být pomocen — taký byl
obrat.</p>

<p class="mlpdopisbez1radku1">Hektór trójský lid pak
pobídl, mohutně vzkřiknuv: </p>

<p class="mlpdopisbez1radku">„Trójané, chrabří muži, a přeslavní spojenci naši, </p>

<p class="mlpdopisbez1radku">přátelé, mužové buďte a pomněte obrany rázné, </p>

<p class="mlpdopisbez1radku">abych se do Tróje já teď vypravil! Chci totiž dáti </p>

<p class="mlpdopisbez1radku">kmetům, obecním rádcům, a našim manželkám rozkaz </p>

<p class="mlpdopisbez1radku">modlitbou vzývat bohy a slavné žertvy jim slíbit.“</p>

<p class="mlpdopisbez1radku1">Hektór jiskřící přilbou
se vzdálil po těchto slovech. </p>

<p class="mlpdopisbez1radku">Kůže ho do šíje bila i do kůtků, shora i zdola, </p>

<p class="mlpdopisbez1radku">černá, jíž dokola štít byl lemován, vypouklý v středu.</p>

<h3 class="mlpuroven3ilias" id="sigil_toc_id_10">Glaukos a Diomédés</h3>

<p class="mlpdopisbez1radku">Glaukos, Hippolochovec, a hrdina z Týdea vzešlý, </p>

<p class="mlpdopisbez1radku">Oba dva, zápasu chtiví, se scházeli do středu vojů.</p>

<p class="mlpdopisbez1radku">Když tak na sebe jdouce již docela nablízku byli, </p>

<p class="mlpdopisbez1radku">první jej statný rek, syn Týdeův, oslovil takto:</p>

<p class="mlpdopis">„Kdopak jsi, milý muži, a z kterých pocházíš lidí?</p>

<p class="mlpdopisbez1radku">Vždyť jsem tě neviděl dosud zde v zápase, zdobě to
mužů, </p>

<p class="mlpdopisbez1radku">avšak teď, jak vidím, jsi vykročil daleko z řady, </p>

<p class="mlpdopisbez1radku">směle — že odvahu máš mé stinné vyčkati kopí!</p>

<p class="mlpdopisbez1radku">Synové nešťastníků s mou silou se dávají v zápas!</p>

<p class="mlpdopis12pred">Jsi-li však nějaký bůh, jenž sešel s nebeských výšin, </p>

<p class="mlpdopisbez1radku">věru že já bych nechtěl se potýkat s nebeským
božstvem!</p>

<p class="mlpdopis">Nebylť, věru že nebyl syn Dryantův, Lykúrgos silný, </p>

<p class="mlpdopisbez1radku">naživě dlouhý čas, vždyť svářil se s nebeským
božstvem:</p>

<p class="mlpdopis">Bakchu kdys rozjařenému on rozplašil pěstounky milé </p>

<p class="mlpdopisbez1radku">po horstvu svaté Nýsy: tu Bakchantky najednou všecky
</p>

<p class="mlpdopisbez1radku">pustily na zem thyrsy, jak Lykúrgos, záhubce mužů, </p>

<p class="mlpdopisbez1radku">bodcem prudce je tepal, a Bakchos vrhl se zlekán </p>

<p class="mlpdopisbez1radku">do vln, kde v mořský klín jej přijala, plného
strachu,</p>

<p class="mlpdopisbez1radku">Thetis, vždyť mocný děs jej zachvátil z mužovy
hrozby.</p>

<p class="mlpdopis">Proto naň bohové hněv pak pojali, žijící blaze.</p>

<p class="mlpdopisbez1radku">Slepotou Kronovec Zeus jej potrestal, ani též dlouho
</p>

<p class="mlpdopisbez1radku">nežil, vždyť věčným bohům se nadobro zprotivil
všechněm.</p>

<p class="mlpdopis">Proto naň bohové hněv pak pojali, žijící blaze.</p>

<p class="mlpdopis">Jsi-li však některý z lidí, co jedí plodiny zemské, </p>

<p class="mlpdopisbez1radku">tož pojď blíž, ať konečný zmar v té chvíli tě
stihne!“</p>

<p class="mlpdopis12pred">Statný Hippolochovec mu na to zas odvětil takto:</p>

<p class="mlpdopisbez1radku">„Hrdino nad jiné chrabrý, nač po mém rodě se tážeš?</p>

<p class="mlpdopisbez1radku">Jako se rodí listí, tak podobně rodí se lidé: </p>

<p class="mlpdopisbez1radku">listí — to sráží vítr — však nové vyráží zase </p>

<p class="mlpdopisbez1radku">v lesích rostoucích bujně, když jarní doba se blíží;
</p>

<p class="mlpdopisbez1radku">podobně lidský rod — ten vzniká, jiný zas mizí.</p>

<p class="mlpdopis">Jestli i o rodě mém chceš slyšeti, abys to věděl — </p>

<p class="mlpdopisbez1radku">o rodu rodiny naší, jejž lidé přemnozí znají: </p>

<p class="mlpdopisbez1radku">v Argolsku, pastvišti koní, hrad Efyré v zákoutí
leží, </p>

<p class="mlpdopisbez1radku">v kterém Sísyfos býval, jenž největší chytrák byl z lidí,
</p>

<p class="mlpdopisbez1radku">Sísyfos, Aiolův syn.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Rek Glaukos z něho
se zrodil, </p>

<p class="mlpdopisbez1radku">hrdinský Bellerofontés se opět narodil z Glauka.</p>

<p class="mlpdopis">Bozi mu poskytli krásu a vítanou zmužilost ducha, </p>

<p class="mlpdopisbez1radku">avšak ve své mysli mu Proitos vymyslil zhoubu: </p>

<p class="mlpdopisbez1radku">ten jej vypudil z Arga: bylť mnohem mocnější nad
něj, </p>

<p class="mlpdopisbez1radku">neboť Kronovec Zeus jej podřídil pod jeho žezlo:</p>

<p class="mlpdopis12pred">Anteia, vznešená paní, choť Proitova, šíleně vzplála, </p>

<p class="mlpdopisbez1radku">tajně s ním v milostný styk chtíc vejíti — svést se však nedal</p>
<p class="mlpdopisbez1radku">chrabrý Bellerofontés, jenž choval smýšlení ctnostné.</p>

<p class="mlpdopis">Zato si smyslila lež, pak ke králi Proitovi řekla:</p>

<p class="mlpdopisbez1radku">‚Buďto se života zbav, neb zabij Bellerofonta,</p>

<p class="mlpdopisbez1radku">který mne, přes můj odpor, chtěl pojmout v náruči
lásky!‘</p>

<p class="mlpdopis">Řekla, a nesmírný hněv jej zachvátil nad tím, co slyšel, </p>

<p class="mlpdopisbez1radku">avšak váhal ho sklát — vždyť toho se zalekl v srdci.</p>

<p class="mlpdopis">Do Lycka však jej poslal a zhoubné mu odevzdal značky, </p>

<p class="mlpdopisbez1radku">neblahá znaménka mnohá, jež načrtal v složené desky,
</p>

<p class="mlpdopisbez1radku">ta měl tchánovi dát, jak rozkázal — aby tam zhynul.</p>

<p class="mlpdopis12pred">Šel tedy do země lycké, jsa bezpečně provázen bohy.</p>

<p class="mlpdopisbez1radku">Ale když do Lycka přišel a k proudným Xanthovým
vodám, </p>

<p class="mlpdopisbez1radku">vladař Lykie širé jej uctíval ochotnou myslí: </p>

<p class="mlpdopisbez1radku">po devět dní jej hostil a devět zabil mu býků.</p>

<p class="mlpdopisbez1radku">Zora když růžových prstů se zjevila v desáté jitro, </p>

<p class="mlpdopisbez1radku">tehdáž teprv se tázal, jsa dychtiv znamení spatřit, </p>

<p class="mlpdopisbez1radku">co to as od zetě Proita mu z Tíryntha přináší s sebou.</p>

<p class="mlpdopis12pred">Ale když znamení zhoubná již obdržel od zetě svého, </p>

<p class="mlpdopisbez1radku">ze všeho nejdřív mu kázal, by usmrtil potvoru lítou,
</p>

<p class="mlpdopisbez1radku">Chimairu, jejížto rod byl božský, nikoli z lidí:</p>

<p class="mlpdopisbez1radku">v popředí lev, svým pozadím saň, však ve středu koza
</p>

<p class="mlpdopisbez1radku">soptící strašný žár, jenž sálal planoucím ohněm.</p>

<p class="mlpdopis">Avšak přece ji sklál, byv poslušen znamení božích.</p>

<p class="mlpdopis">Po druhé s proslavenými se potýkal Solymů vojsky: </p>

<p class="mlpdopisbez1radku">boj to prý nejtužší všech, jež kdykoli podstoupil s muži.</p>

<p class="mlpdopis">Třetí jsou Amazonky, jež pohubil, mužatky chrabré.</p>

<p class="mlpdopis">Když pak se vracel domů, tu silný úklad mu chystal: </p>

<p class="mlpdopisbez1radku">vybrav nejlepší mužstvo, jež v širé Lykii bylo, </p>

<p class="mlpdopisbez1radku">v léčku je skryl, však nižádný z nich již nepřišel
domů, </p>

<p class="mlpdopisbez1radku">neboť všecky je sklál muž hrdinský, Bellerofontés.</p>

<p class="mlpdopisbez1radku1">Když již poznával vládce,
že statný to potomek bohů, </p>

<p class="mlpdopisbez1radku">zdržel ho ve svém domě a vlastní dceru mu dával, </p>

<p class="mlpdopisbez1radku">k tomu mu udělil též půl veškeré královské pocty.</p>

<p class="mlpdopis">Úděl nad jiné vzácný mu lycký přidělil národ: </p>

<p class="mlpdopisbez1radku">krásnou štěpnici plodnou i ornici, aby je pěstil.</p>

<p class="mlpdopis">Chrabrému Bellerofontu se tré pak zrodilo dítek: </p>

<p class="mlpdopisbez1radku">Ísandros, Hippolochos a krásná Láodameia.</p>

<p class="mlpdopis">K této se všemoudrý Zeus, syn Kronův, přidružil v lásce: </p>

<p class="mlpdopisbez1radku">Sarpédón, krytý kovem, z ní pochází, podobný bohům.</p>

<p class="mlpdopis12pred">Avšak když se i on pak bohům zprotivil všechněm, </p>

<p class="mlpdopisbez1radku">tehdáž aléjskou plání se toulával, samoten zcela, </p>

<p class="mlpdopisbez1radku">ve své duši se trápě a lidským prchaje krokům.</p>

<p class="mlpdopis">Ísandra, milého syna, mu Arés dychtivý války </p>

<p class="mlpdopisbez1radku">sklál, když s proslavenými se potýkal Solymů vojsky.</p>

<p class="mlpdopis">Artemis svítící zlatem mu manželku zabila z hněvu.</p>

<p class="mlpdopis12pred">Pocházím od Hippolocha, a ten je, jak pravím, můj otec,
</p>

<p class="mlpdopisbez1radku">který mě do Tróje poslal a velmi mi důrazně velel, </p>

<p class="mlpdopisbez1radku">abych vždy hrdinou býval a výtečným nad jiné všecky,
</p>

<p class="mlpdopisbez1radku">nechci-li předkův rod nám zneuctít: bývaliť vždycky </p>

<p class="mlpdopisbez1radku">v Efyře nejlepší ze všech a v celé Lykii širé.</p>

<p class="mlpdopis">Z takého původu tedy a z také pocházím krve.“</p>

<p class="mlpdopis12pred">Řekl, a Týdeův syn byl potěšen, bojovník statný: </p>

<p class="mlpdopisbez1radku">v okamžik v živnou zem svůj ostrý zabodl oštěp, </p>

<p class="mlpdopisbez1radku">načež vlídnými slovy se ozval k vladaři lidu:</p>

<p class="mlpdopis">„Aj, tys hostinný přítel, již po otcích, od doby dávné, </p>

<p class="mlpdopisbez1radku">neboť slavený Oineus kdys hrdinu Bellerofonta </p>

<p class="mlpdopisbez1radku">pohostil ve svém domě a dní si ho podržel dvacet.</p>

<p class="mlpdopis">Krásné hostinné dary si přátelé navzájem dali: </p>

<p class="mlpdopisbez1radku">opasek červení lesklý dal děd můj hostovi darem, </p>

<p class="mlpdopisbez1radku">zlatou mu dvojuchou číš zas daroval Bellerofontés; </p>

<p class="mlpdopisbez1radku">tu jsem zanechal já v svém paláci, do války táhna.</p>

<p class="mlpdopis">Týdea v paměti nemám, neb v útlém mě opustil mládí, </p>

<p class="mlpdopisbez1radku">tehdy, když achajský lid byl ve válce pohuben u Théb.</p>

<p class="mlpdopis">Pročež nyní ti já jsem přítelem ve středu Arga, </p>

<p class="mlpdopisbez1radku">milým, ty v Lykii zas, když do vaší země bych
přišel.</p>

<p class="mlpdopis">Chraňme se oštěpy své, též ve vřavě, na sebe házet: </p>

<p class="mlpdopisbez1radku">mohu přec hojnost Tróů i slavných spojenců jejich </p>

<p class="mlpdopisbez1radku">pobíjet, koho dá božstvo, a koho bych dostihl během,
</p>

<p class="mlpdopisbez1radku">hojně i Achaiů jest, bys pobíjel, koho bys mohl!</p>

<p class="mlpdopis">Teď však si výzbroj změňme, ať také poznají tito, </p>

<p class="mlpdopisbez1radku">my že již po svých otcích jsme hostinní přátelé
spolu!“</p>

<p class="mlpdopis">Takovou mluvili řeč, pak se svých skočili vozů, </p>

<p class="mlpdopisbez1radku">ruce si navzájem stiskli a ztvrdili přátelství
věrné.</p>

<p class="mlpdopis">Tehdáž Kronovec Zeus vzal nadobro Glaukovi rozum, </p>

<p class="mlpdopisbez1radku">protože s Týdéovcem se nezdráhal směniti výzbroj, </p>

<p class="mlpdopisbez1radku">za zlatou bronzovou dostal — vzal za devět krav —
dal za sto.</p>

<p class="mlpdopis12pred">Hektór ke Skajské bráně se zatím blížil a k dubu.</p>

<p class="mlpdopisbez1radku">Ihned se trójské dcery i manželky sbíhaly k němu, </p>

<p class="mlpdopisbez1radku">s dotazy po svých synech i příbuzných, po rodných
bratrech, </p>

<p class="mlpdopisbez1radku">avšak po mužích zvlášť — však rek jim k modlitbě
radil, </p>

<p class="mlpdopisbez1radku">po řadě všem, vždyť přemnohým z nich byl zármutek
určen.</p>

<p class="mlpdopis12pred">Když pak v Priamův dům již přicházel, v překrásný palác
— </p>

<p class="mlpdopisbez1radku">hladkými podloubími byl ozdoben, ve vnitřku jeho </p>

<p class="mlpdopisbez1radku">komnaty z kamenů hladkých se řadily, padesát celkem,</p>

<p class="mlpdopisbez1radku">stavěné poblíž sebe. V nich synové Priama krále </p>

<p class="mlpdopisbez1radku">u svých manželských chotí se ke spánku na lože
kladli, </p>

<p class="mlpdopisbez1radku">pro dcery naproti nim, vnitř dvořiště, s opačné
strany, </p>

<p class="mlpdopisbez1radku">komnaty z kamenů hladkých a pokryté, dvanácte
celkem, </p>

<p class="mlpdopisbez1radku">stavěné poblíž sebe, kde zeťové Priama krále </p>

<p class="mlpdopisbez1radku">u svých ctihodných chotí se ke spánku na lože kladli
— </p>

<p class="mlpdopisbez1radku">matka tu vlídné mysli mu dvorem naproti přijde, </p>

<p class="mlpdopisbez1radku">vedoucí Láodiku, jež z dcer byla nejhezčí ze všech, </p>

<p class="mlpdopisbez1radku">vřele mu pravici stiskne, dí slovo a promluví takto:</p>

<p class="mlpdopis">„Copakže přicházíš, synu — proč opustil’s odvážnou válku? </p>

<p class="mlpdopisbez1radku">Že zas týrají vás těch Danaů synové kletí, </p>

<p class="mlpdopisbez1radku">válčíce kolem města, a tebe sem pobídlo srdce </p>

<p class="mlpdopisbez1radku">vyjít na vrchol hradu a k Diovi pozvednout ruce!</p>

<p class="mlpdopis">Avšak počkej tu mžik, bych sladké přinesla víno, </p>

<p class="mlpdopisbez1radku">abys Diovi ulil a druhým nesmrtným bohům, </p>

<p class="mlpdopisbez1radku">nejdřív, a potom se sám též občerstvil, chceš-li se
napít, </p>

<p class="mlpdopisbez1radku">neboť mužovi mdlému se vínem zvětšuje síla, </p>

<p class="mlpdopisbez1radku">jako i ty’s teď mdlý, když chránil’s občanů
vlastních!“</p>

<p class="mlpdopis12pred">Hrdina jiskřící přilbou jí pravil, veliký Hektór:</p>

<p class="mlpdopisbez1radku">„Nenos, vznešená máti, mi nyní chutného vína, </p>

<p class="mlpdopisbez1radku">mohla bys síly mě zbavit, a já bych chrabrosti
pozbyl.</p>

<p class="mlpdopisbez1radku">Také se ostýchám z úcty, bych Diovi jiskrné víno </p>

<p class="mlpdopisbez1radku">ulíval nemytou dlaní, vždyť Kronovce, vladaře mraků,
</p>

<p class="mlpdopisbez1radku">modlitbou nemohu vzývat, jsa potřísněn krví a kalem.</p>

<p class="mlpdopis">Svolej však manželky knížat, a vonné kadidlo vezmouc, </p>

<p class="mlpdopisbez1radku">vejdiž v Palladin chrám, té kořistné bohyně mocné, </p>

<p class="mlpdopisbez1radku">vyber největší háv, jenž zdá se ti nejkrásnějším </p>

<p class="mlpdopisbez1radku">ve tvé komnatě ze všech, a tobě je nade vše milý, </p>

<p class="mlpdopisbez1radku">ten pak polož jí v klín, té bohyni kadeří krásných, </p>

<p class="mlpdopisbez1radku">potom také jí přislib, že před chrámem jalovic
dvanáct, </p>

<p class="mlpdopisbez1radku">ročních, nezapřažených, dáš zabíti, zdali by chtěla </p>

<p class="mlpdopisbez1radku">Ílion na milost vzít, jak robátka malá, tak ženy, </p>

<p class="mlpdopisbez1radku">zdali by od svaté Tróje teď zdržela Týdéovce, </p>

<p class="mlpdopisbez1radku">lítého válečníka a silného útěku strůjce.</p>

<p class="mlpdopis12pred">Jdi tedy v Palladin chrám, té kořistné bohyně mocné, </p>

<p class="mlpdopisbez1radku">já však k Paridu zajdu a opět ho zavolám k boji, </p>

<p class="mlpdopisbez1radku">chtěl-li by, vyzván jsa mnou, být poslušen. —</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Kéž ho tu raděj </p>

<p class="mlpdopisbez1radku">pohltí zem — jen k pohromě nám jej Kronovec živil,</p>

<p class="mlpdopisbez1radku">Priamu, chrabrému reku, i dětem jeho i Tróům.</p>

<p class="mlpdopisbez1radku1">Přál bych si spatřiti
jej, jak vstoupil v Hádovo sídlo! — </p>

<p class="mlpdopisbez1radku">pak bych mohl si říci, že duch můj zapomněl strastí!“</p>

<p class="mlpdopis12pred">Matka zas do domu vešla a kázala služebným ženám, </p>

<p class="mlpdopisbez1radku">aby se rozešly městem a volaly manželky knížat.</p>

<p class="mlpdopis">Potom v pokladní síň však sestoupla, klenutou pevně, </p>

<p class="mlpdopisbez1radku">ve které pestrá roucha jí ležela, práce to ženštin </p>

<p class="mlpdopisbez1radku">sídonských — Paris je sám kdys přivezl, podobný
bohům, </p>

<p class="mlpdopisbez1radku">z dálné sídonské země, kamž plavil se po širém moři,
</p>

<p class="mlpdopisbez1radku">cestou, jíž vysokorodou si Helenu do Tróje vezl.</p>

<p class="mlpdopis">Z rouch těch vybrala jedno a nesla je Athéně za dar, </p>

<p class="mlpdopisbez1radku">to, jež největší bylo a nejkrásněj vyšito ze všech, </p>

<p class="mlpdopisbez1radku">záříc jak na nebi hvězda, a leželo poslední vespod.</p>

<p class="mlpdopisbez1radku">Potom narychlo vyšla, i četné manželky knížat.</p>

<p class="mlpdopis12pred">Když pak přišly už k chrámu, jejž Pallas na hradě měla,
</p>

<p class="mlpdopisbez1radku">ihned Theánó sličná jim odemkla chrámové dveře — </p>

<p class="mlpdopisbez1radku">otec její byl Kissés, choť Anténór, statečný jezdec —
</p>

<p class="mlpdopisbez1radku">neboť ji trójský lid byl za kněžku Athéně zvolil.</p>

<p class="mlpdopis12pred">Ony tu zavýskly všecky a k Athéně pozdvihly ruce, </p>

<p class="mlpdopisbez1radku">kněžka pak, Theánó sličná, se chopila krásného
roucha, </p>

<p class="mlpdopisbez1radku">které vložila v klín té bohyni kadeří krásných, </p>

<p class="mlpdopisbez1radku">potom vroucí prosbou se modlila k Diově dceři:</p>

<p class="mlpdopis">„Athéno, záštito města, ó vznešená bohyně jasná, </p>

<p class="mlpdopisbez1radku">zlom přec Týdéovci už jednou v pravici oštěp, </p>

<p class="mlpdopisbez1radku">dej též, aby on sám pad’ na tvář před branou
Skajskou, </p>

<p class="mlpdopisbez1radku">abychom ihned nyní, zde před chrámem, jalovic
dvanáct, </p>

<p class="mlpdopisbez1radku">ročních, nezapřažených, ti zabily, zdali bys chtěla</p>

<p class="mlpdopisbez1radku">Ílion na milost vzít, jak robátka malá, tak ženy!“</p>

<p class="mlpdopis">Těmito prosila slovy — však odřekla Athénská Pallas.</p>

<p class="mlpdopis">Tak tam k Palladě lkaly, jež velkého Dia je dcera.</p>

<p class="mlpdopis12pred">Hektór k Paridu kráčel a krásnému paláci jeho.</p>

<p class="mlpdopisbez1radku">Dům ten s muži si sám kdys vystavěl, které on
tenkrát </p>

<p class="mlpdopisbez1radku">v Ílijsku, hrudnaté zemi, měl nejlepší umělce
staveb.</p>

<p class="mlpdopisbez1radku">Tito mu stavěli dvůr, též komnatu mužskou a ženskou </p>

<p class="mlpdopisbez1radku">poblíž Priama krále i Hektora, na výši hradu.</p>

<p class="mlpdopis">Hektór Diovi milý tam vstoupil s oštěpem v ruce, </p>

<p class="mlpdopisbez1radku">dlouhým jedenáct loket, a na něm, na konci vpředu, </p>

<p class="mlpdopisbez1radku">svítil bronzový hrot — kol zlatý obíhal kroužek.</p>

<p class="mlpdopis">Zastal ho v ženské síni, jak krásnou se obíral zbrojí, </p>

<p class="mlpdopisbez1radku">štítem a krunýřem svým, jak zkoušel lučiště křivé.</p>

<p class="mlpdopis">Uprostřed služebných žen tam krásná Helené z Argu </p>

<p class="mlpdopisbez1radku">dlela a dávala tkát svým služkám tkaniny vzácné.</p>

<p class="mlpdopis">Když ho tam Hektór spatřil, tu káral jej hanlivou řečí: </p>

<p class="mlpdopisbez1radku">„Nemoudrý! Nehezké jest, tak zprudka se rozhněvat v srdci!
</p>

<p class="mlpdopisbez1radku">U strmých Ília zdí tak četné zástupy hynou, </p>

<p class="mlpdopisbez1radku">ve válce! — <span class="mlpznakkurziva11b">Pro tebe</span>
jen kol našeho rodného města </p>

<p class="mlpdopisbez1radku">vzplál ten válečný ryk! — vždyť sám bys domluvil
jiným, </p>

<p class="mlpdopisbez1radku">když bys někoho spatřil, jak hrůzné bitvy se straní.</p>

<p class="mlpdopis">Vzhůru! Sic trójský hrad nám ohněm planoucím shoří.“</p>

<p class="mlpdopis12pred">Paris podobný bohům mu na to dal odpověď tuto:</p>

<p class="mlpdopisbez1radku">„Po právu, Hektore můj, mě’s pokáral, nikoli křivě.</p>

<p class="mlpdopisbez1radku">Pročež něco ti řeknu, ty dobře to uvaž a poslyš!</p>

<p class="mlpdopisbez1radku">Ne tak nevolí puzen ni hněvem naproti Tróům, </p>

<p class="mlpdopisbez1radku">teď jsem v komnatě dlel — jen žalosti chtěl jsem se
oddat. </p>

<p class="mlpdopisbez1radku">Nyní mě manželka má zas přiměla domluvou vlídnou, </p>

<p class="mlpdopisbez1radku">abych do boje šel — já sám již poznávám také, </p>

<p class="mlpdopisbez1radku">že by to bylo tak líp, vždyť vítězství v boji se
střídá.</p>

<p class="mlpdopisbez1radku">Nuž, buď počkej tu na mne, co válečnou zbroj si
vezmu, </p>

<p class="mlpdopisbez1radku">nebo jdi sám, já přijdu, a doufám tě dohonit brzy!“</p>

<p class="mlpdopis12pred">Hektór jiskřící přilbou mu neřekl na to ni slova.</p>

<p class="mlpdopisbez1radku">Vtom však Helené z Argu mu pravila vlídnými slovy:</p>

<p class="mlpdopis">„Ó můj milený švagře, mne zlostrůjné nestydy hrozné, </p>

<p class="mlpdopisbez1radku">kéž by mě právě ten den, v němž moje mě zrodila
matka, </p>

<p class="mlpdopisbez1radku">prudký vichřice vztek byl s sebou odnesl náhle </p>

<p class="mlpdopisbez1radku">do pustých hor neb vln, jež na moři hučícím bouří!</p>

<p class="mlpdopisbez1radku">Byl by mě pohltil vír, než pohromy tyto se staly. — </p>

<p class="mlpdopisbez1radku">Ale když takovou strast již bohové určili jednou, </p>

<p class="mlpdopisbez1radku">lepší nějaký muž měl za svou ženu mě pojmout, </p>

<p class="mlpdopisbez1radku">který by cítil hanu a četné výčitky lidí.</p>

<p class="mlpdopisbez1radku">On však rozumný není a nebude asi ni příště, </p>

<p class="mlpdopisbez1radku">pročež jednou tu věc, jak myslím, odnese trpce.</p>

<p class="mlpdopis">Ty však, Hektore, vejdi a posaď se na toto křeslo, </p>

<p class="mlpdopisbez1radku">švagře, vždyť válečný trud jest nejvíc na péči tobě,
</p>

<p class="mlpdopisbez1radku">pro mne, tu nestoudnou ženu a zločinný Paridův
skutek. — </p>

<p class="mlpdopisbez1radku">Za to nám neblahý los jest od Dia uložen navždy: </p>

<p class="mlpdopisbez1radku">bychom i příštím lidem se v písních pověstni stali.“</p>

<p class="mlpdopis12pred">Hrdina jiskřící přilbou jí pravil, veliký Hektór:</p>

<p class="mlpdopisbez1radku">„Nenuť, ač dobře to myslíš, mě usednout — není to
možno, </p>

<p class="mlpdopisbez1radku">poněvadž již můj duch jest roztoužen, abych šel
přispět </p>

<p class="mlpdopisbez1radku">Tróům, již s velkou touhou mne čekají, když jsem teď
vzdálen.</p>

<p class="mlpdopis">Jej však pobídnout hleď, též sám ať s odchodem kvapí, </p>

<p class="mlpdopisbez1radku">aby mě dohonil ještě, co uvnitř Ília budu.</p>

<p class="mlpdopisbez1radku">Dřív bych se podíval rád v své obydlí, neboť chci
vidět </p>

<p class="mlpdopisbez1radku">čeládku, milou ženu i malého synáčka svého.</p>

<p class="mlpdopisbez1radku">Vždyť přec není mi známo, zda nazpět ještě jim
přijdu, </p>

<p class="mlpdopisbez1radku">čili mě bozi již teď chtí rukama Danaů skolit.“</p>

<p class="mlpdopis12pred">Hektór jiskřící přilbou se vzdálil po těchto slovech. </p>

<p class="mlpdopisbez1radku">Zakrátko v knížecí dům již vstupoval, k bydlení
vhodný. </p>

<p class="mlpdopisbez1radku">Manželku bělostných loktů však nenašel v komnatě
ženské, </p>

<p class="mlpdopisbez1radku">poněvadž se svým synem a se služkou oděnou krásně </p>

<p class="mlpdopisbez1radku">na věži hradební stála a tonula v nářku a slzách.</p>

<p class="mlpdopis">Když tedy nezastal rek svou
vzornou manželku v domě,</p>

<p class="mlpdopisbez1radku">vyšel, na prahu stanul a takto se vyjádřil k služkám:</p>

<p class="mlpdopis">„Poslyšte, služebné ženy, a rcete mi pravdivou zprávu, </p>

<p class="mlpdopisbez1radku">kampak šla z komnaty své má manželka bělostných
loktů? </p>

<p class="mlpdopisbez1radku">Odešla snad k mým sestrám — či k ženám zašla mých
bratrů? </p>

<p class="mlpdopisbez1radku">Či by se v Athénin chrám snad vydala, v kterém se
snaží </p>

<p class="mlpdopisbez1radku">Trójanky pletenců krásných, by smířily bohyni
hroznou?“</p>

<p class="mlpdopis12pred">Na to zas klíčnice čilá mu pravila v odpověď toto:</p>

<p class="mlpdopisbez1radku">„Ježto jsi důtklivě chtěl, bych řekla ti pravdivou
zprávu, </p>

<p class="mlpdopisbez1radku">nezašla ke tvým sestrám, ni k ženám nešla tvých
bratrů, </p>

<p class="mlpdopisbez1radku">aniž se v Athénin chrám teď vydala, v kterém se
snaží </p>

<p class="mlpdopisbez1radku">Trójanky pletenců krásných, by smířily bohyni
hroznou, </p>

<p class="mlpdopisbez1radku">na městskou velikou věž však vystoupla — zaslechlať
právě, </p>

<p class="mlpdopisbez1radku">že jsou Trójané v tísni a Danajci v převaze velké.</p>

<p class="mlpdopisbez1radku">Ona již k městským zdím as dochází kročejem
chvatným, </p>

<p class="mlpdopisbez1radku">jako by bez smyslů byla, a chůva jí chlapečka nese.“</p>

<p class="mlpdopis">Takto mu klíčnice řekla; i odkvapil z paláce Hektór, </p>

<p class="mlpdopisbez1radku">třídami výstavnými se toutéž vraceje cestou.</p>

<p class="mlpdopis12pred">Právě se blížil k bráně, jda trójským velikým městem, </p>

<p class="mlpdopisbez1radku">ke Skajské, kteroužto chtěl zas projít na širou
pláni — </p>

<p class="mlpdopisbez1radku">choť v tom přišla mu vstříc, jdouc chvatným kročejem
k němu, </p>

<p class="mlpdopisbez1radku">zrozená z Éetióna a zámožná manželka jeho, </p>

<p class="mlpdopisbez1radku">z chrabrého Éetióna, jenž pod Plakem lesnatým
bydlil, </p>

<p class="mlpdopisbez1radku">v slavné podplacké Thébě a národu Kyliků vládl, </p>

<p class="mlpdopisbez1radku">dceru pak za svou choť měl Hektór pokrytý kovem.</p>

<p class="mlpdopis">Tam se s ním potkala tedy; s ní zároveň kvapila služka, </p>

<p class="mlpdopisbez1radku">synáčka majíc v loktech — tak malého, nevinné mysli,
</p>

<p class="mlpdopisbez1radku">miláčka Hektora vládce — byl krásné podoben hvězdě.</p>

<p class="mlpdopisbez1radku">Hektór Skamanderským jej nazýval — „Ília hradbou“ </p>

<p class="mlpdopisbez1radku">ostatní lid, vždyť Hektór sám byl záchranou Tróje.</p>

<p class="mlpdopis12pred">Otec se usměje mlčky, když pohlédne na milé robě, </p>

<p class="mlpdopisbez1radku">k Hektoru milená choť pak přistoupne se slzou v očích,</p>

<p class="mlpdopisbez1radku">vřele mu pravici stiskne, dí slovo a promluví takto:</p>

<p class="mlpdopis">„Bláhový, ta tvá chrabrost tě zahubí! — Soucitu nemáš </p>

<p class="mlpdopisbez1radku">s dítětem nemluvňátkem ni se mnou, nebohou ženou, </p>

<p class="mlpdopisbez1radku">neboť tě ztratím záhy — vždyť brzy tě Achajci skosí </p>

<p class="mlpdopisbez1radku">společným útokem svým. —</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Ó kdybych ztratila tebe, </p>

<p class="mlpdopisbez1radku">potom by bylo mi líp, být pod zemí — vždyť mi pak
žádná </p>

<p class="mlpdopisbez1radku">útěcha nezbude víc, až dojdeš života cíle, </p>

<p class="mlpdopisbez1radku">než jen žal — vždyť pozbyla jsem již matky i otce, </p>

<p class="mlpdopisbez1radku">neboť našeho otce mi slavný Achilleus zabil, </p>

<p class="mlpdopisbez1radku">z kořen Kiliků hrad nám vyvrátiv, k bydlení vhodný, </p>

<p class="mlpdopisbez1radku">vysokobrannou to Thébu.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Tam
usmrtil Éetióna, </p>

<p class="mlpdopisbez1radku">avšak nevzal mu zbroj — vždyť toho se zalekl v srdci
— </p>

<p class="mlpdopisbez1radku">nýbrž kázal ho spálit i s brněním zdobeným krásně, </p>

<p class="mlpdopisbez1radku">potom mu nasypal rov, kol něhož vysoké jilmy </p>

<p class="mlpdopisbez1radku">vsadily horské nymfy, jež bouřného Dia jsou dcery.</p>

<p class="mlpdopis">Sedm i rodných bratrů jsem mívala v otcově domě, </p>

<p class="mlpdopisbez1radku">všichni však v jediný den v dům Hádův posláni byli: </p>

<p class="mlpdopisbez1radku">slavný Achilleus rychlý je totiž pohubil všecky </p>

<p class="mlpdopisbez1radku">u ovcí bělostné vlny a u stád loudavých býků.</p>

<p class="mlpdopis">Milou matku pak mou, jež pod Plakem lesnatým vládla — </p>

<p class="mlpdopisbez1radku">když si ji přivedl k Tróji i s ostatní kořistí
svojí, </p>

<p class="mlpdopisbez1radku">zase ji propustil zpět, když nesmírné výkupné přijal
— </p>

<p class="mlpdopisbez1radku">Artemis, střelkyně šípů, mi zabila v otcově domě.</p>

<p class="mlpdopis">Hektore, ty’s můj otec a ty’s má vznešená máti, </p>

<p class="mlpdopisbez1radku">ty’s i můj rodný bratr, a ty’s můj bujarý manžel.</p>

<p class="mlpdopis">Proto se nyní slituj a zůstaň na věži tady, </p>

<p class="mlpdopisbez1radku">nechceš-li sirotkem dítě a vdovou učinit ženu: </p>

<p class="mlpdopisbez1radku">postav bojovný lid blíž smokvoně, kdežto je nejvíc </p>

<p class="mlpdopisbez1radku">útoku vydáno město a nejspíš dobytná hradba.</p>

<p class="mlpdopisbez1radku">Třikrát už rekové přední v těch místech zkoušeli
útok, </p>

<p class="mlpdopisbez1radku">přitrhše s Aianty dvěma a slavným Ídomenéem, </p>

<p class="mlpdopisbez1radku">s oběma Átreovci a se silným Týdéovcem:</p>

<p class="mlpdopisbez1radku">buďže jim dal kdos návod, kdo věšteb dobře je znalý,
</p>

<p class="mlpdopisbez1radku">nebo je vlastní duch snad pobízí k tomu a pudí.“</p>

<p class="mlpdopis12pred">Hrdina jiskřící přilbou jí odvětil, veliký Hektór:</p>

<p class="mlpdopisbez1radku">„Všecko to ženo i já mám na mysli, avšak se velmi </p>

<p class="mlpdopisbez1radku">velice Tróů stydím i Trójanek s vlečnými rouchy, </p>

<p class="mlpdopisbez1radku">kdybych jak zbabělý muž chtěl z dálky se vyhýbat
válce.</p>

<p class="mlpdopisbez1radku">Také nedá mi duch, jsemť zvyklý hrdinou býti, </p>

<p class="mlpdopisbez1radku">vždycky, a sváděti boj jen v předních Trójanů
řadách, </p>

<p class="mlpdopisbez1radku">otcovu velkou slávu i vlastní zachovat chtěje, </p>

<p class="mlpdopisbez1radku">neboť dobře to vím jak ve svém srdci, tak v mysli: </p>

<p class="mlpdopisbez1radku">nastane jednou den, v němž svatá Ílios klesne, </p>

<p class="mlpdopisbez1radku">kopiník Priamos padne, i všecken Priamův národ. — —</p>

<p class="mlpdopis">Avšak na srdci mém tak neleží budoucí osud </p>

<p class="mlpdopisbez1radku">Tróů ni Hekaby samé ni osud Priama vládce, </p>

<p class="mlpdopisbez1radku">ani mých rodných bratrů, již počtem četní a vzácní, </p>

<p class="mlpdopisbez1radku">rukou nepřátel skláni, as klesnou do prachu země, </p>

<p class="mlpdopisbez1radku">jak los tvůj, až volnosti den pak někdo ti vezme </p>

<p class="mlpdopisbez1radku">z Achaiův oděných kovem a odsud tě povleče v slzách.
—</p>

<p class="mlpdopis">Potom, poddána jiné, bys tkávat musila v Argu, </p>

<p class="mlpdopisbez1radku">anebo z Hypereie neb Messéidy nosívat vodu — — </p>

<p class="mlpdopisbez1radku">ach jak nerada velmi, však silná sevře tě nutnost.</p>

<p class="mlpdopis">Tu kdos propoví leckdy, až ronit slzy tě spatří:</p>

<p class="mlpdopisbez1radku">‚Aj, toť Hektora choť, jenž býval nejlepší v boji </p>

<p class="mlpdopisbez1radku">z Trójanů, statných jezdců, když válčili okolo Tróje.‘</p>

<p class="mlpdopis">Tak kdos propoví leckdy, a novou pocítíš bolest, </p>

<p class="mlpdopisbez1radku">vědouc, že nežije ten, jenž poroby té by tě zbavil.</p>

<p class="mlpdopisbez1radku">Nechť však násyp hlíny mě mrtvého pokryje dříve, </p>

<p class="mlpdopisbez1radku">než bych slyšel tě lkát, až násilně vlečena budeš!“</p>

<p class="mlpdopis12pred">Domluvil slavný Hektór a po svém synovi sáhl.</p>

<p class="mlpdopisbez1radku">Ten však chvatně se uhnul a s křikem se přitulil k ňadrům
</p>

<p class="mlpdopisbez1radku">pěstounky s krásným pásem, jsa polekán otcovým
vzhledem: </p>

<p class="mlpdopisbez1radku">zděsilť se bronzové přilby a na ní chocholu z žíní,</p>

<p class="mlpdopisbez1radku">zhlédnuv, jak na jejím vrchu se strašným pohybem
kývá.</p>

<p class="mlpdopis">Usmál se milý otec a s ním též vznešená matka.</p>

<p class="mlpdopis">Ihned s hlavy si sňal svou přilbici slavený Hektór, </p>

<p class="mlpdopisbez1radku">vedle ji vložil na zem — ta jasným zářila třpytem.</p>

<p class="mlpdopisbez1radku">A když robátko své již pohýčkal v rukou a zlíbal, </p>

<p class="mlpdopisbez1radku">takto se modlil k Zévu i veškerým ostatním bohům:</p>

<p class="mlpdopis">„Zéve i ostatní bozi, ó dovolte, aby i tento </p>

<p class="mlpdopisbez1radku">syn můj stejně jak já byl hvězdou v národě trójském,
</p>

<p class="mlpdopisbez1radku">stejně byl mocný silou a mohutně v Íliu vládl, </p>

<p class="mlpdopisbez1radku">ať kdos propoví leckdy: ‚Ten mnohem je lepší než
otec‘, </p>

<p class="mlpdopisbez1radku">až bude kráčet z války a ponese krvavou výzbroj, </p>

<p class="mlpdopisbez1radku">usmrtiv odpůrce v bitvě — a nad ním zaplesá matka!“</p>

<p class="mlpdopis12pred">Tak tam promluvil Hektór a drahé to robátko vložil </p>

<p class="mlpdopisbez1radku">do rukou manželky milé. — Ta k vonným je přitiskla
ňadrům </p>

<p class="mlpdopisbez1radku">slzíc, s úsměvem na rtech.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; I
pojal manžela soucit, </p>

<p class="mlpdopisbez1radku">rukou pohladil choť, děl slovo a promluvil takto:</p>

<p class="mlpdopisbez1radku">„Nesmíš se přec tak příliš, ty bláhová, v srdci mi
rmoutit: </p>

<p class="mlpdopisbez1radku">žádný naproti sudbě mne Hádovi nevrhne v kořist, </p>

<p class="mlpdopisbez1radku">osudu svému, jak mním, však žádný neujde člověk, </p>

<p class="mlpdopisbez1radku">ať jest vzácný či nízký, jak jednou zrodí se na
svět.</p>

<p class="mlpdopisbez1radku1">Ty však se navrať domů a
vlastní spravuj si práce, </p>

<p class="mlpdopisbez1radku">kužel a stav, kaž služebným svým, ať bedlivě všechny
</p>

<p class="mlpdopisbez1radku">prací hledí si svých — boj mužů starostí bude, </p>

<p class="mlpdopisbez1radku">všechněch, a nejvíc mou, jimž Trója je kolébka
rodná!“</p>

<p class="mlpdopis12pred">Domluvil slavný Hektór a přilbici s chocholem z žíní </p>

<p class="mlpdopisbez1radku">pozvedl zas.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Však milená choť již kráčela
domů, </p>

<p class="mlpdopisbez1radku">ohlédala se stále a proudem ronila slzy.</p>

<p class="mlpdopisbez1radku">Zakrátko v knížecí dům zas vstoupila k bydlení
vhodný </p>

<p class="mlpdopisbez1radku">Hektora, záhubce mužů, a uvnitř zastala služky, </p>

<p class="mlpdopisbez1radku">mnohé, a žalostný pláč v nich vzbudila slzami svými.</p>

<p class="mlpdopis">Tak tam zaživa Hektór byl želen ve vlastním domě, </p>

<p class="mlpdopisbez1radku">neboť nemyslil nikdo, že Achaiů síle a rukám </p>

<p class="mlpdopisbez1radku">prchne a z kruté bitvy se vrátí do domu svého.</p>

<p class="mlpdopis12pred">Ale ni Alexandros se nezdržel v paláci hrdém, </p>

<p class="mlpdopisbez1radku">nýbrž jak skvostnou zbroj vzal na sebe, zdobenou
kovem, </p>

<p class="mlpdopisbez1radku">ihned se rozběhl městem a v křepké spoléhal nohy.</p>

<p class="mlpdopis">Nejinak stájní kůň, jenž nažrav se u žlabu hojně, </p>

<p class="mlpdopisbez1radku">přetrhne ohlávky pouto a dupotem po pláni pádí, </p>

<p class="mlpdopisbez1radku">v krásných proudech říčních jsa zvyklý denně se
koupat, </p>

<p class="mlpdopisbez1radku">jarosti pln, svou hlavu pne do výše, po plecích
hříva </p>

<p class="mlpdopisbez1radku">po obou stranách mu vlá, on krásou těla se pyšní: </p>

<p class="mlpdopisbez1radku">rychle ho kolena nesou, kde zvyklá je pastvina koní.</p>

<p class="mlpdopis">Tak šel jarosti pln též Paris s Pergama výšin, </p>

<p class="mlpdopisbez1radku">třpytě se výzbrojí svou jak zářící na nebi Jasoň.</p>

<p class="mlpdopisbez1radku">Křepké nohy ho nesly, a Paris za malou chvíli </p>

<p class="mlpdopisbez1radku">Hektora, slavného reka, již dohonil, právě když
hodlal </p>

<p class="mlpdopisbez1radku">opět se obrátit s místa, kde s chotí důvěrně mluvil.</p>

<p class="mlpdopis12pred">Paris podobný bohům ho první oslovil takto:</p>

<p class="mlpdopisbez1radku">„Příliš, bratříčku milý, tě zdržuji, ačkoli spěcháš,
</p>

<p class="mlpdopisbez1radku">váháním svým: já nepřišel včas, jak ty jsi mi velel.“</p>

<p class="mlpdopis12pred">Hektór jiskřící přilbou mu odvětil těmito slovy:</p>

<p class="mlpdopisbez1radku">„Bláhový nižádný muž, jenž moudrým chtěl by se
zváti, </p>

<p class="mlpdopisbez1radku">nesmí udatnost tvou brát v pochybnost, neboť jsi
statný.</p>

<p class="mlpdopisbez1radku">Ty si však z úmyslu hovíš — a nechtíváš, moje však
srdce </p>

<p class="mlpdopisbez1radku">velmi se uvnitř rmoutí, když Trójany hanět tě
slyším; </p>

<p class="mlpdopisbez1radku">kteří tolik tu trampot, jen pro tebe, musejí snášet.</p>

<p class="mlpdopis">Pojďme však už! — Vždyť pozděj to spravíme, jestliže Zeus </p>

<p class="mlpdopis">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
kdy </p>

<p class="mlpdopisbez1radku">ráčí popřáti nám zas měsidlo svobody bohům </p>

<p class="mlpdopisbez1radku">nebeským, žijícím věčně, kdys postavit v paláci
našem, </p>

<p class="mlpdopisbez1radku">až bychom vyhnali z Tróje lid achajský holení
krásných.“</p>

</div>
</body>
</html>