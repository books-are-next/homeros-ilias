<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Ílias</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">
<h2 class="mlpuroven1zvlastnipripady">ZPĚV
XIV.</h2>

<h3 class="mlpuroven3ilias" id="sigil_toc_id_18">Porada vůdcův achajských</h3>

<p class="mlpdopisbez1radku">Nestoru neušel ryk, když ve stanu popíjel právě, </p>

<p class="mlpdopisbez1radku">proto děl k Asklépiovci a pravil perutná slova:</p>

<p class="mlpdopisbez1radku">„Uvažuj, Asklépiovče, jak dále si počínat máme: </p>

<p class="mlpdopisbez1radku">lomoz jinochů jarých je nyní u lodí větší; </p>

<p class="mlpdopisbez1radku">ty ale seď jen dále a popíjej jiskrné víno, </p>

<p class="mlpdopisbez1radku">zatímco služebná dívka ti ohřeje na lázeň vodu, </p>

<p class="mlpdopisbez1radku">dívčina pletenců krásných, a krvavou ssedlinu
spláchne, </p>

<p class="mlpdopisbez1radku">já však na rozhled vyjdu a zakrátko dovím se pravdy.“</p>

<p class="mlpdopis12pred">Řekl a úpravného se chopil synova štítu, </p>

<p class="mlpdopisbez1radku">který ve stanu ležel a patřil Thrasymédovi, </p>

<p class="mlpdopisbez1radku">bronzem celý se třpytě — a on měl zase štít otcův — </p>

<p class="mlpdopisbez1radku">chopil i silný oštěp, jenž ostrým hrotem se končil.</p>

<p class="mlpdopisbez1radku">Potom se postavil před stan — a potupné divadlo
spatřil: </p>

<p class="mlpdopisbez1radku">jedni jak prchají v zmatku a druzí je odzadu ženou, </p>

<p class="mlpdopisbez1radku">Trójané, chrabrý to lid — zeď danajská skácena leží.</p>

<p class="mlpdopis12pred">Jako když mořská tůň jen slabým se vlněním vzdouvá — </p>

<p class="mlpdopisbez1radku">tušíc nárazy prudké, jež působí vichřice ostré — </p>

<p class="mlpdopisbez1radku">v poklidu — v nižádný směr proud vlnění nemíří
ještě, </p>

<p class="mlpdopisbez1radku">dokud nesešle Zeus kýs určitý na moře vítr — </p>

<p class="mlpdopisbez1radku">podobně přemýšlel kmet, v své mysli jsa rozštěpen na
dvé: </p>

<p class="mlpdopisbez1radku">zdali se odebrat má zas k Danaům, rychlým to
jezdcům, </p>

<p class="mlpdopisbez1radku">či by si ke králi měl snad zajíti, vladaři lidu.</p>

<p class="mlpdopisbez1radku">Když tak přemýšlel o tom, tu uznal vhodnějším toto: </p>

<p class="mlpdopisbez1radku">odejít k Átreovci.</p>

<p class="mlpdopisbez1radku">&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Lid v bitvě se
vzájemně vraždil, </p>

<p class="mlpdopisbez1radku">vedoucí boj — jich nezlomný kov jim na těle
chřestěl, </p>

<p class="mlpdopisbez1radku">kterak se tepali meči a oštěpy o dvojím hrotu.</p>

<p class="mlpdopis12pred">Vládcům, jež vypěstil Zeus, kmet Nestór do cesty
přišel, </p>

<p class="mlpdopisbez1radku">všechněm, kdo raněni byli.</p>

<p class="mlpdopisbez1radku">&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Teď
kráčeli od lodí právě, </p>

<p class="mlpdopisbez1radku">Odysseus, Týdeův syn, též mocný vládyka mužstva, </p>

<p class="mlpdopisbez1radku">neboť každý svou loď měl daleko bojiště státi, </p>

<p class="mlpdopisbez1radku">na břehu mořské tůně, kde nejblíž koráby svoje </p>

<p class="mlpdopisbez1radku">vytáhli na suchou zem — zeď stála jim za vnitřní
řadou — </p>

<p class="mlpdopisbez1radku">poněvadž mořský břeh, byť široký, nemohl zcela </p>

<p class="mlpdopisbez1radku">pojmout korábů všech, vždyť mužstvo by tísněno bylo.
</p>

<p class="mlpdopis1">Proto je za sebe kladli, a lodi pak
zabraly celé </p>

<p class="mlpdopisbez1radku">pobřeží zátoky dlouhé, až k samým hraničním mysům.</p>

<p class="mlpdopisbez1radku1">Proto, když bitky a boj
zas jednou viděti chtěli, </p>

<p class="mlpdopisbez1radku">opřeni o svá kopí, šli společně — v prsou jim srdce </p>

<p class="mlpdopisbez1radku">smutkem sklíčeno bylo.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vtom
stařec potkal se s nimi, </p>

<p class="mlpdopisbez1radku">Nestór, a vzezřením svým jim v prsou zarazil srdce.</p>

<p class="mlpdopis">Proto se ozval takto a pravil vládyka mocný:</p>

<p class="mlpdopisbez1radku">„Nestore, Néleův synu, ty velká Danaů pýcho, </p>

<p class="mlpdopisbez1radku">copak že přicházíš sem — proč vražednou opouštíš
bitvu? </p>

<p class="mlpdopisbez1radku">Strach mám, že vyhrůžku svou teď splní obrovský
Hektór, </p>

<p class="mlpdopisbez1radku">kterou pohrozil nám, když mluvil ve sboru Tróů: </p>

<p class="mlpdopisbez1radku">dřív že se k Íliu zpět, tak pravil, nevrátí z lodí, </p>

<p class="mlpdopisbez1radku">nežli je ohněm spálí a pobije veškero mužstvo.</p>

<p class="mlpdopis">Tak tam prohlásil Hektór a teď se to splňuje všecko. </p>

<p class="mlpdopisbez1radku">Běda! Toť také jiní již Achajci holení krásných </p>

<p class="mlpdopisbez1radku">stejně jak Achilleus sám v svých prsou na mne se
horší, </p>

<p class="mlpdopisbez1radku">že již při zádích lodních se nechtí potýkat dále!“</p>

<p class="mlpdopis">Nestór, Gerénský jezdec, mu odvětil těmito slovy: </p>

<p class="mlpdopisbez1radku">„Bohužel, teď je ta věc již hotova, sám by to ani </p>

<p class="mlpdopisbez1radku">svysoka hřmící Zeus již nemohl předělat jinak!</p>

<p class="mlpdopisbez1radku">Zeď již skácena jest, v niž tolik jsme nadějí
kladli, </p>

<p class="mlpdopisbez1radku">že to je nezlomný štít jak nám, tak korábům dutým — </p>

<p class="mlpdopisbez1radku">oni však urputný boj již vedou při lodích rychlých, </p>

<p class="mlpdopisbez1radku">stále, a stěží bys poznal, i sebe tam bystřeji
hledě, </p>

<p class="mlpdopisbez1radku">s kterých Achajci stran jsou zmatkem velikým hnáni.</p>

<p class="mlpdopis">Tak jsou napořád kláni — ryk boje až k nebesům stoupá.</p>

<p class="mlpdopis">My však rozvažme teď, jak dále si počínat máme, </p>

<p class="mlpdopisbez1radku">je-li co rozvaha platna — však nemyslím, abyste nyní
</p>

<p class="mlpdopisbez1radku">dali se v boj, vždyť raněný muž přec nemůže válčit!“</p>

<p class="mlpdopis12pred">Jemu zas vládyka mužstva dal odpověď těmito slovy: </p>

<p class="mlpdopisbez1radku">„Když již při zádích lodních, ó Nestore, svádějí
boje, </p>

<p class="mlpdopisbez1radku">když nám selhala zeď — tak mohutná — neprospěl
příkop, </p>

<p class="mlpdopisbez1radku">při nichž se achajský lid tak natrudil, naději maje,
</p>

<p class="mlpdopisbez1radku">že jsou nezlomný štít jak nám, tak korábům dutým — </p>

<p class="mlpdopisbez1radku">pak se to mocnému Diu as nejspíš zlíbilo v srdci, </p>

<p class="mlpdopisbez1radku">aby tu danajský lid byl vyhuben, daleko Arga.</p>

<p class="mlpdopis">V paměti mám, jak pomáhal rád nám Achaiům dříve — </p>

<p class="mlpdopisbez1radku">nyní, jak vím, zas Trójany ctí jak blažené bohy, </p>

<p class="mlpdopisbez1radku">zato však chrabrost naši a ruce nám nadobro spoutal.</p>

<p class="mlpdopis">Pročež nyní se tím, jak poradím, spravujme všichni! — </p>

<p class="mlpdopisbez1radku">Lodi, jež vtáhli jsme na břeh, hned na kraj, při samém
moři, </p>

<p class="mlpdopisbez1radku">stáhněm s pobřeží všecky a na jasnou tůni je
spusťme, </p>

<p class="mlpdopisbez1radku">na kotvách, na širém moři, je zastavme, dokavad
božská </p>

<p class="mlpdopisbez1radku">nepřijde noc — snad zarazí boj, když nastane temno,</p>

<p class="mlpdopisbez1radku">Trójští, a stáhneme pak též ostatní veškeré loďstvo,
</p>

<p class="mlpdopisbez1radku">neboť zkázy se zbýt jest přípustno, třeba i v noci.</p>

<p class="mlpdopisbez1radku">Líp jest uniknout zkáze, než dáti se postihnout od
ní.“</p>

<p class="mlpdopis12pred">Posupně pohleděv naň, zas důvtipný Odysseus pravil: </p>

<p class="mlpdopisbez1radku">„Jaká ti vládyko řeč teď vyklouzla z ohrady zubů!? </p>

<p class="mlpdopisbez1radku">Proklatče! V jiném vojsku — a bezectném — měl jsi ty
raděj </p>

<p class="mlpdopisbez1radku">veleti, ne však nám být vladařem, kterýmžto přece </p>

<p class="mlpdopisbez1radku">od mládí stanovil Zeus, až do stáří, obtížné boje </p>

<p class="mlpdopisbez1radku">pořád na sebe brát, až každý se světa sejde.</p>

<p class="mlpdopis">Ty že bys trójské město chtěl opravdu opustit takto — </p>

<p class="mlpdopisbez1radku">Ílion širokých tříd, když tolik jsme zkusili pro
ně!?</p>

<p class="mlpdopis">Raději mlč! — Sic z Achaiů kdos tvůj uslyší výrok, </p>

<p class="mlpdopisbez1radku">takový, jakého z úst přec pustit by nemohl člověk, </p>

<p class="mlpdopisbez1radku">který v duchu by svém byl schopen mluviti správně, </p>

<p class="mlpdopisbez1radku">vladař to vládnoucí žezlem — a tolik ho poslouchá
lidu, </p>

<p class="mlpdopisbez1radku">kolika danajských mužů ty sám teď vladařem sloveš.</p>

<p class="mlpdopis">Takhle však pohanět smím tvůj nerozum — cožes to řekl!! — </p>

<p class="mlpdopisbez1radku">když nás spustiti zveš — teď vprostřed válečné vřavy
— </p>

<p class="mlpdopisbez1radku">koráby palubou kryté, by pobídku ještě zas větší </p>

<p class="mlpdopisbez1radku">Trójané k radosti měli — vždyť beztoho převahu mají —
</p>

<p class="mlpdopisbez1radku">aby se náhlý zmar k nám nachýlil — nebudouť moci </p>

<p class="mlpdopisbez1radku">Achajci vydržet boj, když budou spouštěny lodi: </p>

<p class="mlpdopisbez1radku">budouť se ohlížet spíše a na boj nebudou myslit.</p>

<p class="mlpdopisbez1radku1">Tu pak, záštito lidu,
tvá rada by na škodu byla.“</p>

<p class="mlpdopisbez1radku1">Jemu zas Achaiů král děl
v odpověď, vládyka mužstva: </p>

<p class="mlpdopisbez1radku">„Nějak přespříliš prudce mi výtkou do duše saháš, </p>

<p class="mlpdopisbez1radku">těžkou — ale vždyť já přec nenutím achajských synů </p>

<p class="mlpdopisbez1radku">spouštět — naproti vůli — své koráby palubou kryté!</p>

<p class="mlpdopisbez1radku1">Kéž tu je muž, jenž
lepší než já nám předloží radu, </p>

<p class="mlpdopisbez1radku">ať je už mlád, ať stár, ten nadmíru byl by mi vítán!“</p>

<p class="mlpdopis12pred">Tu tedy Týdeův syn k nim promluvil, bojovník statný: </p>

<p class="mlpdopisbez1radku">„Tady je muž! — Nač hledati jej? — Nuž jestliže
chcete </p>

<p class="mlpdopisbez1radku">říci si dát — však nižádný z vás ať nevzkypí hněvem,
</p>

<p class="mlpdopisbez1radku">protože po věku já jsem nejmladší ve sboru vašem.</p>

<p class="mlpdopisbez1radku">Vždyť přec původem svým též já jsem z vzácného otce,
</p>

<p class="mlpdopisbez1radku">z Týdea, kterého v Thébách již pokrývá mohyla z hlíny.</p>

<p class="mlpdopis">Tré kdys hrdinských synů se zrodilo z Porthea krále, </p>

<p class="mlpdopisbez1radku">v Pleuróně obydlí měli a strmém na Kalydóně: </p>

<p class="mlpdopisbez1radku">byli to Agrios, Melás, a třetí jezdec byl Oineus, </p>

<p class="mlpdopisbez1radku">otec mého to otce, však chrabrostí vynikal nad ně.</p>

<p class="mlpdopisbez1radku">Oineus zůstal doma, můj otec po dlouhých cestách, </p>

<p class="mlpdopisbez1radku">sídlo si zvolil v Argu — tak Zeus chtěl s ostatním
božstvem.</p>

<p class="mlpdopis">Jednu si z královských dcer vzav za ženu, obýval v domě </p>

<p class="mlpdopisbez1radku">zámožném hojným jměním:</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Mělť orných pozemků mnoho, </p>

<p class="mlpdopisbez1radku">pšeničných, kolem domu měl velké zahrady štěpné, </p>

<p class="mlpdopisbez1radku">měl též přemnoho stád — též kopím nad jiné předčil. —
— </p>

<p class="mlpdopisbez1radku1">Jistě jste o věcech těch
již slyšeli, že to je pravda.</p>

<p class="mlpdopisbez1radku">Proto si nesmíte myslit, že zbabělý já jsem a nízký,
</p>

<p class="mlpdopisbez1radku">ani mou zhrdnout radou, až s dobrou ji rozvahou
povím:</p>

<p class="mlpdopis12pred">Vzhůru! Ťeď do boje pojďme, ač raněni — musí to býti! </p>

<p class="mlpdopisbez1radku">Tam sic vražedné bitvy se budem zdržovat sami, </p>

<p class="mlpdopisbez1radku">z dostřelu, ať snad někdo k své ráně si nestrží
ránu, </p>

<p class="mlpdopisbez1radku">jiné však povzbuzujíce, tam vyšleme, kteří i jindy </p>

<p class="mlpdopisbez1radku">hovějí zbabělé mysli a neválčí, stojíce stranou.“</p>

<p class="mlpdopis12pred">Oni ho slyšeli rádi a ochotně poslušni jsouce, </p>

<p class="mlpdopisbez1radku">chvatně se na cestu dali, a vedl je vládyka mužstva.</p>

<h3 class="mlpuroven3ilias" id="sigil_toc_id_19">Zeus usne. Trójané zahnáni</h3>

<p class="mlpdopisbez1radku">Poseidón, Zemětřas slavný, však nebyl na stráži
marně, </p>

<p class="mlpdopisbez1radku">nýbrž za nimi vyšel, jsa podoben starému muži: </p>

<p class="mlpdopisbez1radku">přistoupil k Átreovci, a za pravou ruku ho chopiv, </p>

<p class="mlpdopisbez1radku">takto se ozval k němu a pravil perutná slova:</p>

<p class="mlpdopis">„Nyní, Átreův synu, as Achillu nelidské srdce </p>

<p class="mlpdopisbez1radku">v prsou radostí plesá, když vidí zkázu a útěk </p>

<p class="mlpdopisbez1radku">Achaiů — soucitu v něm bys nenašel, ani dost málo. </p>

<p class="mlpdopisbez1radku">Proto ať sám tak zhyne, ať bůh jej slepotou raní!</p>

<p class="mlpdopisbez1radku">Tebe přec nemají v záští, tak zúplna, blažení bozi.</p>

<p class="mlpdopis12pred">I vždyť trójští vůdci a rádcové naplní ještě </p>

<p class="mlpdopisbez1radku">prachem rovinu širou, a sám pak na vlastní oči </p>

<p class="mlpdopisbez1radku">od našich lodí a stanů je spatříš utíkat k městu!“</p>

<p class="mlpdopis">Řekl a hlasitě vzkřikl a plání kupředu běžel.</p>

<p class="mlpdopis12pred">Jako by devět tisíc neb deset tisíců mužů </p>

<p class="mlpdopisbez1radku">ve válce vydalo křik, když vedou Areův zápas, </p>

<p class="mlpdopisbez1radku">takový vyrazil hlas bůh Poseidón, Zemětřas mocný, </p>

<p class="mlpdopisbez1radku">z prsou, a nadbytek sil tak každému do srdce vložil,
</p>

<p class="mlpdopisbez1radku">aby jen válčil stále a s Trójany zápasy sváděl.</p>

<p class="mlpdopis12pred">Héré v tom se zlatým trůnem se pozorně rozhlédla bojem </p>

<p class="mlpdopisbez1radku">s vrcholu olympské hory, kamž vystoupla:</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Seznala ihned, </p>

<p class="mlpdopisbez1radku">kterak se ve válce bůh tam namáhá, zdobě to mužů, </p>

<p class="mlpdopisbez1radku">rodný bratr i švagr, a nadmíru plesala v srdci.</p>

<p class="mlpdopis">Na Ídě, bohaté zdroji, pak spatřila Kronovce Dia: </p>

<p class="mlpdopisbez1radku">na vršku temene sedět — i zdál se jí odporným v srdci.</p>

<p class="mlpdopis">Vznešená, výrazných zraků, tu počala přemýšlet Héré, </p>

<p class="mlpdopisbez1radku">kterak by pozorný duch byl zatemněn bouřnému Diu.</p>

<p class="mlpdopis">Konečně záměr tento se jevil jí nejlepším ze všech: </p>

<p class="mlpdopisbez1radku">nejdřív se vyzdobit krásně a potom na Ídu zajít, </p>

<p class="mlpdopisbez1radku">zda by ho pojala touha, by usnul po jejím boku, </p>

<p class="mlpdopisbez1radku">v lásce, a zdravý spánek a lahody plný mu mohla </p>

<p class="mlpdopisbez1radku">rozestřít po jeho víčkách a smyslech nadmíru
bystrých.</p>

<p class="mlpdopis">Kráčela v ložnici svou, již syn jí, Héfaistos milý, </p>

<p class="mlpdopisbez1radku">zrobil a pevné dveřeji připojil závorou tajnou </p>

<p class="mlpdopisbez1radku">k veřejím — jiný bůh jich neuměl otevřít žádný.</p>

<p class="mlpdopis">Když tam vstoupila Héré, hned lesklé zavřela dveře: </p>

<p class="mlpdopisbez1radku">nejdřív nebeským mýdlem si se svého luzného těla </p>

<p class="mlpdopisbez1radku">každou poskvrnu smyla, pak mastným se olejem božským
</p>

<p class="mlpdopisbez1radku">natřela, lahody plným, jenž libou vydával vůni: </p>

<p class="mlpdopisbez1radku">kdykoli jen dost málo se v paláci s kovovým prahem </p>

<p class="mlpdopisbez1radku">pohnul, po celé zemi i nebi se rozlila vůně.</p>

<p class="mlpdopisbez1radku">Tím když krásnou si pleť již natřela, sčesala vlasy,
</p>

<p class="mlpdopisbez1radku">které rukama svýma si splétala v pletence lesklé, </p>

<p class="mlpdopisbez1radku">božské a plné krásy, jež s nesmrtné splývaly hlavy.</p>

<p class="mlpdopis">Vzala pak božský šat, jejž oblekla — bohyně Pallas </p>

<p class="mlpdopisbez1radku">umnou jej utkala rukou a mnohé tam ozdoby všila.</p>

<p class="mlpdopisbez1radku">Potom na prsou svých jej sponkami ze zlata spjala,</p>

<p class="mlpdopisbez1radku">načež si připjala pás, jenž sty byl zdobený střapci,
</p>

<p class="mlpdopisbez1radku">potom do dírek ušních dvé náušnic zapjala krásných, </p>

<p class="mlpdopisbez1radku">zrnitých s perlami třemi, a ladný zářil z nich
půvab.</p>

<p class="mlpdopis">Potom bohyně jasná se přikryla na hlavě rouškou, </p>

<p class="mlpdopisbez1radku">krásnou, zdobenou nově, jež jasná byla jak slunce. </p>

<p class="mlpdopisbez1radku">Konečně na nohy lesklé si připjala opánky krásné.</p>

<p class="mlpdopis">Ale když na těle svém již skončila úpravu všecku, </p>

<p class="mlpdopisbez1radku">ihned z ložnice vyšla a vyzvala Afrodítu </p>

<p class="mlpdopisbez1radku">opodál druhých bohův a důvěrné slovo jí řekla:</p>

<p class="mlpdopis">„Chtěla bys, milé dítě, mi vyhovět, oč ti teď řeknu?</p>

<p class="mlpdopisbez1radku">Či bys to odepřít chtěla? — Či proto máš nenávist v srdci,
</p>

<p class="mlpdopisbez1radku">protože Danaům já, však ty zas pomáháš Tróům?“</p>

<p class="mlpdopis12pred">Na to zas Afrodíté jí odvece, Diova dcera:</p>

<p class="mlpdopisbez1radku">„Vznešená bohyně Héro, jež pocházíš z velkého Krona,
</p>

<p class="mlpdopisbez1radku">pověz, co na mysli máš, mé srdce mi káže to splnit, </p>

<p class="mlpdopisbez1radku">jestliže mohu to splnit a vůbec splnit to možno.“</p>

<p class="mlpdopis12pred">Jí pak, smýšlejíc lest, zas pravila vznešená Héré: </p>

<p class="mlpdopisbez1radku">„Propůjč lásky mi kouzlo a svůdnosti, kterýmžto
všecky </p>

<p class="mlpdopisbez1radku">přemáháš věčné bohy a veškery smrtelné lidi.</p>

<p class="mlpdopisbez1radku">K hranicím Země teď jít mám úmysl, dárkyně plodů, </p>

<p class="mlpdopisbez1radku">matka kde bydlí Téthys a Ókean, prapůvod bohů, </p>

<p class="mlpdopisbez1radku">kteří mě pěstili s péčí a živili ve vlastním domě, </p>

<p class="mlpdopisbez1radku">svěřenou od matky Rheie, když Kronovec vidoucí v dálku
</p>

<p class="mlpdopisbez1radku">pod zem Títéna Krona a pod moře vlnivé svrhl.</p>

<p class="mlpdopis">Na ty se podívat půjdu a smířit jim nesmírné sváry, </p>

<p class="mlpdopisbez1radku">neboť už dlouhý čas druh druha se úplně straní, </p>

<p class="mlpdopisbez1radku">milého lůžka a lásky, když hněv jim zapadl v srdce. </p>

<p class="mlpdopisbez1radku">Kdybych domluvou svou jim milé smířila srdce, </p>

<p class="mlpdopisbez1radku">zase je na lůžko svedla, by opět se spojili v lásce,
</p>

<p class="mlpdopisbez1radku">navěky bych jim milou a ctěnou byla pak zvána.“</p>

<p class="mlpdopis12pred">Úsměvná Afrodíté jí na to zas odvece takto:</p>

<p class="mlpdopisbez1radku">„Nelze a není slušno se vzpírat žádosti této, </p>

<p class="mlpdopisbez1radku">neboť tě Kronovec Zeus, bůh nejlepší, v náručí mívá.“</p>

<p class="mlpdopisbez1radku">Řekla, a od prsou svých hned vyňala ozdobný řemen,</p>

<p class="mlpdopisbez1radku">s obrazci: v řemeni tom jsou všemožná vábidla
skryta, </p>

<p class="mlpdopisbez1radku">skryto v něm kouzlo je lásky, v něm svůdnost,
laskání vábné, </p>

<p class="mlpdopisbez1radku">lichota, která přelstí i moudrých rozvahu lidí.</p>

<p class="mlpdopisbez1radku">Ten jí do rukou dá, dí slovo a promluví takto:</p>

<p class="mlpdopis">„Tu máš, vezmi ten řemen a ukryj ho za ňadra tajně, </p>

<p class="mlpdopisbez1radku">ozdobný — všecko to v něm jest vkouzleno — nemyslím
tedy, </p>

<p class="mlpdopisbez1radku">s nezdarem že se zas vrátíš, oč ve svém duchu se
snažíš.“</p>

<p class="mlpdopis12pred">Bohyně výrazných zraků se usmávši, vznešená Héré, </p>

<p class="mlpdopisbez1radku">s úsměvem za ňadra svá ten řemen potajmu skryla.</p>

<p class="mlpdopis">Domů se Afrodíté zas vrátila, Diova dcera,</p>

<p class="mlpdopisbez1radku">Héré kvapně se zvedla a odešla s olympských vrchů, </p>

<p class="mlpdopisbez1radku">spěchala píerskou zemí a émathskou, libým to krajem,
</p>

<p class="mlpdopisbez1radku">přelétla pohoří Thréků, kde chov jest pěstován
koňský, </p>

<p class="mlpdopisbez1radku">nejvyšší temena sněžná, však ani se nedotkla země, </p>

<p class="mlpdopisbez1radku">potom přelétla Athos a na tůň se zvlněnou snesla, </p>

<p class="mlpdopisbez1radku">přišla pak do města Lémna, kde božský panoval Thoás.</p>

<p class="mlpdopis12pred">Se Spánkem, bratrem to Smrti, se potká na této výspě, </p>

<p class="mlpdopisbez1radku">vřele mu pravici stiskne, dí slovo a promluví takto:</p>

<p class="mlpdopis">„Spánku, ty všechněch bohův a všechněch vladaři lidí, </p>

<p class="mlpdopisbez1radku">jako jsi žádosti mé již vyhověl, tak mne i nyní </p>

<p class="mlpdopisbez1radku">poslechni — budu ti já pak povděčna na věky věků:</p>

<p class="mlpdopisbez1radku">Diovy zářící oči hleď uspat pod jeho víčky, </p>

<p class="mlpdopisbez1radku">ihned, jakmile já bych přilehla v objetí jeho.</p>

<p class="mlpdopisbez1radku">Krásnou a nezrušitelnou ti pohovku věnuji darem, </p>

<p class="mlpdopisbez1radku">zlatou, syn můj sám, bůh Héfaistos, dovedný mistr, </p>

<p class="mlpdopisbez1radku">zrobí ji obratnou rukou a připojí podnožku vespod, </p>

<p class="mlpdopisbez1radku">na kterou, při hodech sedě, si lesklé položíš nohy.“</p>

<p class="mlpdopis12pred">Na to jí sílivý Spánek dal odpověď těmito slovy:</p>

<p class="mlpdopisbez1radku">„Vznešená bohyně Héro, jež pocházíš z velkého Krona,
</p>

<p class="mlpdopisbez1radku">jiného zajisté já bych z bohů žijících věčně </p>

<p class="mlpdopisbez1radku">uspal docela snadno — i samého Ókeana, </p>

<p class="mlpdopisbez1radku">nesmírný dmoucí se proud, jenž přece je prapůvod
všeho, </p>

<p class="mlpdopisbez1radku">avšak k Diovi já bych nechtěl, Kronovu synu, </p>

<p class="mlpdopisbez1radku">přistoupit, ani ho uspat — leč sám by mě vybídl k tomu.</p>

<p class="mlpdopis12pred">Však jsem zajisté já již dostal za vyučenou </p>

<p class="mlpdopisbez1radku">rozkazem tvým, jak Zévův syn, ten hrdina chrabrý, </p>

<p class="mlpdopisbez1radku">nazpět z Ília plul, když trójské vyvrátil město.</p>

<p class="mlpdopisbez1radku">Diovi uspal jsem já tou dobou bdělého ducha, </p>

<p class="mlpdopisbez1radku">rozliv se mámivě kol.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Ty’s v duši
mu smyslila zhoubu, </p>

<p class="mlpdopisbez1radku">vzbudivši zuřivé větry a jejich nárazy prudké, </p>

<p class="mlpdopisbez1radku">až jsi ho na výspu Kós pak zahnala, lidnatý ostrov, </p>

<p class="mlpdopisbez1radku">daleko od přátel všech.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Zeus
procitnuv, nesmírně zuřil, </p>

<p class="mlpdopisbez1radku">smýkaje domem bohy, však obzvlášť po mně se sháněl </p>

<p class="mlpdopisbez1radku">chtěje mě do moře shodit — a byl bych nadobro
zmizel.</p>

<p class="mlpdopisbez1radku">Mne však spasila Noc, jež krotí bohy i lidi: </p>

<p class="mlpdopisbez1radku">k té jsem prchaje přišel — Zeus přestal, jakkoli
zuřil, </p>

<p class="mlpdopisbez1radku">chránilť se vykonat čin, jenž kvapné je nemilý Noci.</p>

<p class="mlpdopis">Nyní nutíš mě zas, bych vykonal nemožnost tuto?“</p>

<p class="mlpdopis12pred">Bohyně výrazných zraků mu odvece, vznešená Héré: </p>

<p class="mlpdopisbez1radku">„Spánku, nač ve věci té máš opět rozpaky v duši?</p>

<p class="mlpdopisbez1radku">Myslíš, že Vidoucí v dálku by právě tak pomáhal
Tróům, </p>

<p class="mlpdopisbez1radku">jako když pro syna hněv jej zachvátil, pro Hérákléa?</p>

<p class="mlpdopis">Pojď, já z Charitek jednu, z těch mladistvých, Pásitheu, </p>

<p class="mlpdopisbez1radku">po které přece ty sám den ze dne jsi roztoužen
stále, </p>

<p class="mlpdopisbez1radku">za ženu tobě chci dát — tvou chotí bude se zváti.“</p>

<p class="mlpdopis">Řekla, i zplesal Spánek a toto jí v odpověď pravil:</p>

<p class="mlpdopisbez1radku">„U styžských neklamných vod teď, Héro, mi přísahou
potvrď, </p>

<p class="mlpdopisbez1radku">přičemž jednou rukou se živné dotekni země, </p>

<p class="mlpdopisbez1radku">druhou třpytného moře, by bozi nám za svědky byli, </p>

<p class="mlpdopisbez1radku">všichni, co hluboko jsou, tam pod zemí, pospolu s Kronem,</p>

<p class="mlpdopisbez1radku">ty že mi z Charitek jednu, z těch mladistvých,
Pásitheu, </p>

<p class="mlpdopisbez1radku">zadáš, po které já den ze dne jsem roztoužen stále!“</p>

<p class="mlpdopis12pred">Héré bělostných loktů slov Spánkových poslušna byla: </p>

<p class="mlpdopisbez1radku">přisáhla, jako si žádal, a výslovně volala všecky </p>

<p class="mlpdopisbez1radku">v hlubinách Tartaru bohy, již jménem Títéni slovou.</p>

<p class="mlpdopis12pred">Když pak se zařekla Héré a přísahu skončila řádně, </p>

<p class="mlpdopisbez1radku">ihned se vydali dále a minuli Lémnos a Imbros, </p>

<p class="mlpdopisbez1radku">hustým zakryti vzduchem, a rychle si razili dráhu.</p>

<p class="mlpdopisbez1radku">K Ídě pak, bohaté zdroji, se dostali, mateři zvěře, </p>

<p class="mlpdopisbez1radku">k Lektu, kde první vstup jest od moře; brali se dále
</p>

<p class="mlpdopisbez1radku">po souši: zachvíval hvozd, jak kráčeli, vrcholy
svými.</p>

<p class="mlpdopis12pred">Tam však Spánek zůstal, než Diovy oči ho zhlédnou, </p>

<p class="mlpdopisbez1radku">vyšplhav na vrchol jedle, té nejvyšší, kterážto
tenkrát </p>

<p class="mlpdopisbez1radku">na Ídě nejvýš vzrostla a vzduchem sahala k nebi.</p>

<p class="mlpdopisbez1radku">Na tu se posadiv bůh, byl jedlovým větvovím zakryt, </p>

<p class="mlpdopisbez1radku">ptáku, jenž hlas má ostrý, jsa podoben, kterého v horách
</p>

<p class="mlpdopisbez1radku">chalkida bohové zvou, však lidem kymindis slove.</p>

<p class="mlpdopis12pred">Na vrch Gargaron Héré pak chvatným vystoupla krokem; </p>

<p class="mlpdopisbez1radku">v ídském vysokém horstvu ji Kronovec oblačný
spatřil.</p>

<p class="mlpdopis">Sotva ji zhléd, již rozvážný duch byl zatemněn láskou, </p>

<p class="mlpdopisbez1radku">jako když, po prvé tenkrát, se sdružili objetím
lásky, </p>

<p class="mlpdopisbez1radku">na lůžko vystupujíce, však za zády rodičů milých. —</p>

<p class="mlpdopis">Ihned před Hérou stanul, děl slovo a promluvil takto:</p>

<p class="mlpdopisbez1radku">„Kam tak naspěch, Héro, sem přicházíš s olympských
výšin? </p>

<p class="mlpdopisbez1radku">Nejsou tu koně a vůz však po ruce, na nějž bys
vstoupla.“</p>

<p class="mlpdopis12pred">Jemu pak, smýšlejíc lest, zas pravila vznešená Héré:</p>

<p class="mlpdopisbez1radku">„K hranicím Země teď jít mám úmysl, dárkyně plodů, </p>

<p class="mlpdopisbez1radku">matka kde bydlí Téthys a Ókean, prapůvod bohů, </p>

<p class="mlpdopisbez1radku">kteří mě pěstili s péčí a živili ve vlastním domě:</p>

<p class="mlpdopis">Na ty se podívat půjdu a smířit jim nesmírné sváry, </p>

<p class="mlpdopisbez1radku">neboť už dlouhý čas druh druha se úplně straní, </p>

<p class="mlpdopisbez1radku">milého lůžka a lásky, když hněv jim zapadl v srdce.</p>

<p class="mlpdopis">Avšak spřežení mé jest pod Ídou, bohatou zdroji, </p>

<p class="mlpdopisbez1radku">které mě suchou zemí i vodstvem poveze k cíli.</p>

<p class="mlpdopisbez1radku">Teď však za tebou, Die, sem přicházím s olympských
výšin, </p>

<p class="mlpdopisbez1radku">aby tě na mne pak hněv snad nepojal, kdybych se
tajně </p>

<p class="mlpdopisbez1radku">vydala k hlubokým proudům a do domu Ókeanova.“</p>

<p class="mlpdopis">Kronovec, oblačný Zeus, zas těmito odvětil slovy:</p>

<p class="mlpdopisbez1radku">„Tam by ses, milá Héro, i pozděj vydati mohla, </p>

<p class="mlpdopisbez1radku">my však na lůžko pojďme, ať spočinem v náručí lásky:
</p>

<p class="mlpdopisbez1radku">neboť taková touha mne dosud nezmohla nikdy, </p>

<p class="mlpdopisbez1radku">po žádné z bohyň ni žen, skrz naskrz mi zalivši
prsa, </p>

<p class="mlpdopisbez1radku">ani když k Ixíonské jsem vzplanul manželce láskou, </p>

<p class="mlpdopisbez1radku">mateři Peirithoově, jenž věhlasem roven byl bohům, </p>

<p class="mlpdopisbez1radku">k Danai Akrisiovně, té dívčině kotníků krásných, </p>

<p class="mlpdopisbez1radku">z které zrodil se Perseus, rek nad muže veškery
slavný, </p>

<p class="mlpdopisbez1radku">ani když k dívce jsem vzplál, již Foiníx přeslavný
zplodil, </p>

<p class="mlpdopisbez1radku">mateři Rhadamanthya a Mínóa rovného bohům, </p>

<p class="mlpdopisbez1radku">ani když k Semele kdysi a k thébské jsem Alkméně
vzplanul, </p>

<p class="mlpdopisbez1radku">kterážto Hérákléa mi zrodila, hrdinu lvího,</p>

<p class="mlpdopisbez1radku">Semelé Dionýsovi jest mateří, útěše lidstva,</p>

<p class="mlpdopisbez1radku">ani když k Démétře sličné, k té vládkyni pletenců
krásných,</p>

<p class="mlpdopisbez1radku">ani když k přeslavné Létě a také k samotné tobě,</p>

<p class="mlpdopisbez1radku">teď jak po tobě bažím a sladká touha mě jímá.“</p>

<p class="mlpdopis">Jemu pak, smýšlejíc lest, zas pravila vznešená Héré: </p>

<p class="mlpdopisbez1radku">„Jaké’s to pravil slovo, ty Kronův přehrozný synu?</p>

<p class="mlpdopisbez1radku">Jestliže touha je tvá, bys spočinul v náručí lásky </p>

<p class="mlpdopisbez1radku">na vrchu pohoří Ídy — ó pak je sem zdaleka vidět!</p>

<p class="mlpdopisbez1radku">Jakpak — kdyby tak nás kdos z bohů žijících věčně </p>

<p class="mlpdopisbez1radku">uviděl na hoře spát!? — ten půjde a řekne to bohům!!
— —</p>

<p class="mlpdopisbez1radku">ó pak já v tvůj dům bych nikdy už nepřišla více, </p>

<p class="mlpdopisbez1radku">až bych povstala s lůžka — vždyť nebylo by mi to
slušno!</p>

<p class="mlpdopis">Avšak jestliže chceš — když tvému se zlíbilo srdci — </p>

<p class="mlpdopisbez1radku">vždyť máš ložnici přec, již syn tvůj, Héfaistos
milý,</p>

<p class="mlpdopisbez1radku">zrobil a pevné dveře ti k veřejím připojil zručně: </p>

<p class="mlpdopisbez1radku">tam teď lehnout si pojďme, když tobě se zlíbilo
lůžko!“ </p>

<p class="mlpdopis">Kronovec, oblačný Zeus, zas těmito odvětil slovy:</p>

<p class="mlpdopisbez1radku">„Héro, jen neměj strachu, že někdo nás z bohů neb
lidí </p>

<p class="mlpdopisbez1radku">spatří: v takový mrak nás kolkol zahalím oba, </p>

<p class="mlpdopisbez1radku">v zlatý, že Hélios sám nás naprosto nespatří pod ním
— </p>

<p class="mlpdopisbez1radku">který paprskem svým přec vidí nejbystřej ze všech.“</p>

<p class="mlpdopis12pred">Pravil a v náručí bral syn Kronův manželku Héru: </p>

<p class="mlpdopisbez1radku">zespodu božská zem jim rodila květiny čerstvé: </p>

<p class="mlpdopisbez1radku">vyrostl rosný jetel a šafrán, hyakinth krásný </p>

<p class="mlpdopisbez1radku">v koberec hustý a měkký, jenž od země vzhůru je
zdvíhal.</p>

<p class="mlpdopis">Na ten si bohové lehli a přes sebe prostřeli oblak, </p>

<p class="mlpdopisbez1radku">krásný, skvoucí se zlatem, jenž třpytné krůpěje
rosil.</p>

<p class="mlpdopis">Tak tam pokojně dřímal, jsa na vrchu Gargarském otec, </p>

<p class="mlpdopisbez1radku">zmožen spánkem a láskou a choť svou v náručí držel.</p>

<p class="mlpdopis12pred">Honem tu sílivý Spánek se rozběhl k achajským lodím, </p>

<p class="mlpdopisbez1radku">aby měl rychlou zvěst bůh Poseidón chvějící zemí:</p>

<p class="mlpdopis">Kvapem přistoupil k němu a pravil perutná slova:</p>

<p class="mlpdopisbez1radku">„Chutě jen, Poseidóne, teď Achaiům pomáhej dále, </p>

<p class="mlpdopisbez1radku">také slávu jim dej, byť na chvilku, dokud je v spánku
</p>

<p class="mlpdopisbez1radku">Zeus, vždyť byl jsem to já, jenž libým jej obestřel
spánkem. </p>

<p class="mlpdopisbez1radku">Héré pak lstí jej svedla, by láskou ji v objetí
pojal!“</p>

<p class="mlpdopis12pred">Řekl a odešel zpět zas k slavným plemenům lidským, </p>

<p class="mlpdopisbez1radku">víc jej podnítiv ještě, by Danaům pomocí přispěl:</p>

<p class="mlpdopis">Skočil do první řady a takto k nim hlasitě volal:</p>

<p class="mlpdopisbez1radku">„Argejci, chcete již opět, by Hektór vítězství
dobyl, </p>

<p class="mlpdopisbez1radku">aby se zmocnil lodí a došel veliké slávy?</p>

<p class="mlpdopis">On sic má ten záměr a chlubí se, poněvadž mešká </p>

<p class="mlpdopisbez1radku">Achilleus u lodí dutých, jsa ve svém rozhněván
srdci, </p>

<p class="mlpdopisbez1radku">o něj pak nebudem stát tak přílišně, budem-li
všichni </p>

<p class="mlpdopisbez1radku">horlivě k tomu se míti, by jeden druhému přispěl. — </p>

<p class="mlpdopis">Pročež nyní se tím, jak poradím, spravujme všichni:</p>

<p class="mlpdopisbez1radku">štíty, jež v táboře nám jsou nejlepší, největší ze
všech, </p>

<p class="mlpdopisbez1radku">vezměm a lesklé přilby si na hlavy k ochraně vložme,
</p>

<p class="mlpdopisbez1radku">oštěpy též, jež nejdelší jsou, v své pravice chopme,
</p>

<p class="mlpdopisbez1radku">potom vyjděm a já vás povedu — jistěže Hektór,</p>

<p class="mlpdopisbez1radku">Priamův syn, pak nezdolá nás, byť sebe víc zuřil.</p>

<p class="mlpdopisbez1radku">Je-li kdo statný v boji a štít má na pleci malý, </p>

<p class="mlpdopisbez1radku">dej jej slabšímu muži a štítem větším se zakryj!“</p>

<p class="mlpdopis">Oni ho slyšeli rádi a ochotně poslušní byli.</p>

<p class="mlpdopis">Vládci, ač raněni byli, své vojíny řadili sami, </p>

<p class="mlpdopisbez1radku">Odysseus, Týdeův syn, též mocný vládyka mužstva: </p>

<p class="mlpdopisbez1radku">ke všem došli si zvláště a kázali změniti štíty: </p>

<p class="mlpdopisbez1radku">silný si štít bral silný a slabší slabšímu dával.</p>

<p class="mlpdopis">Ale když třpytné štíty si na svá těla už vzali, </p>

<p class="mlpdopisbez1radku">vyšli a Poseidón sám šel před nimi, Zemětřas vládce,
</p>

<p class="mlpdopisbez1radku">strašlivý břitký meč v své pádné pravici maje, </p>

<p class="mlpdopisbez1radku">třpytem podobný blesku. — S ním nikdo se utkati
nesmí </p>

<p class="mlpdopisbez1radku">v kruté válečné seči: zlá bázeň zdržuje muže.</p>

<p class="mlpdopis">Také Trójany své tam slavný pořádal Hektór.</p>

<p class="mlpdopis12pred">Tehdáž válečný svár jim prostřeli, nadmíru hrozný, </p>

<p class="mlpdopisbez1radku">Poseidón tmavých vlasů a statný hrdina Hektór, </p>

<p class="mlpdopisbez1radku">jeden pomáhal Tróům a druhý Danaům zase.</p>

<p class="mlpdopis12pred">Mocně se zvlnila tůň až k samým stanům a lodím </p>

<p class="mlpdopisbez1radku">Argeiů — obojí voj šel do boje s velikým křikem.</p>

<p class="mlpdopis">Neječí tolik vlna, jež valí se naproti souši, </p>

<p class="mlpdopisbez1radku">těžkým Borea dutím jsouc puzena z širého moře, </p>

<p class="mlpdopisbez1radku">není takový praskot, jejž vydává planoucí požár </p>

<p class="mlpdopisbez1radku">v lesních úvalech horských, když vzplane a stravuje
lesy, </p>

<p class="mlpdopisbez1radku">nehučí tolik vichr, když burácí v korunách stromů, </p>

<p class="mlpdopisbez1radku">který ze všeho nejvíc, jsa rozpoután, zuří a ječí, </p>

<p class="mlpdopisbez1radku">jaký se rozlehl ryk, když na sebe zprudka se vrhlo </p>

<p class="mlpdopisbez1radku">trójské i achajské mužstvo a hrozný spustilo pokřik.</p>

<p class="mlpdopis12pred">První po Aiantovi svůj oštěp vymrštil Hektór, </p>

<p class="mlpdopisbez1radku">právě když přímo mu rek stál naproti — aniž se
chybil: </p>

<p class="mlpdopisbez1radku">bodl, kde řemenů dvě měl napjato okolo prsou, </p>

<p class="mlpdopisbez1radku">jedním držen byl štít, meč stříbrem zdobený druhým: </p>

<p class="mlpdopisbez1radku">tyto pak jemné tělo mu spasily.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Vzplanul
tu Hektór </p>

<p class="mlpdopisbez1radku">hněvem, že rychlé kopí mu naprázdno vylítlo z ruky.</p>

<p class="mlpdopisbez1radku">Nazpět v soudruhů dav zas couval, prchaje smrti.</p>

<p class="mlpdopis12pred">Jeho, jak couval krokem, zas udeřil veliký Aiás </p>

<p class="mlpdopisbez1radku">balvanem — jakých se dost kol nohou válčících mužů, </p>

<p class="mlpdopisbez1radku">podloh to korábů rychlých, tam válelo.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Jeden z nich zvednuv, </p>

<p class="mlpdopisbez1radku">Hektora do hrudi ranil, hned nad štítem, poblíže
krku: </p>

<p class="mlpdopisbez1radku">otočil jím jak vlkem, že kolem vrávorat počal.</p>

<p class="mlpdopis">Jako když velký dub jest vyvrácen Diovou ranou, </p>

<p class="mlpdopisbez1radku">z kořen, a hrozný puch pak z otvoru dýmati počne, </p>

<p class="mlpdopisbez1radku">sirný — kdo nablízku stojí a výjevu toho je svědkem,
</p>

<p class="mlpdopisbez1radku">bez dechu jest — vždyť hrůzy je pln blesk bouřného
Dia.</p>

<p class="mlpdopis">Takto i silný Hektór se rázem do prachu skácel, </p>

<p class="mlpdopisbez1radku">z ruky mu kopí padlo, a zároveň se štítem přilba, </p>

<p class="mlpdopisbez1radku">na těle brnění krásné pak zařinklo, zdobené kovem.</p>

<p class="mlpdopis12pred">Ihned s velikým křikem se synové achajští shlukli, </p>

<p class="mlpdopisbez1radku">mníce, že odvlekou reka, a četná házeli po něm </p>

<p class="mlpdopisbez1radku">kopí, však nižádný z nich přec nemohl vládyku lidu </p>

<p class="mlpdopisbez1radku">ranit zblízka ni zdáli, vždyť dřív jej mužové přední
</p>

<p class="mlpdopisbez1radku">obstoupli: Púlydamás i Aineiás, Agénór slavný,</p>

<p class="mlpdopisbez1radku">Sarpédón, Lyčanů vůdce, a konečně hrdinský Glaukos.</p>

<p class="mlpdopis">Každý z ostatních též oň pečoval: rozestřelť před něj </p>

<p class="mlpdopisbez1radku">štít svůj s krásnými kruhy — a druzí ho rukama
zvedli, </p>

<p class="mlpdopisbez1radku">kvapně, a s bojiště pryč s ním prchali, dokud se ke
svým </p>

<p class="mlpdopisbez1radku">nedostal rychlým koňům, již v pozadí boje a půtek </p>

<p class="mlpdopisbez1radku">stáli i s ozdobným vozem a při něm byl vozataj
jejich.</p>

<p class="mlpdopis12pred">Koně ho k Íliu vezli a raněný zhluboka vzdychal.</p>

<p class="mlpdopis"><span class="calibre11">Když pak přišli až k místu,
kde brod jest v půvabných proudech </span></p>

<p class="mlpdopisbez1radku">Skamandru, vírné řeky, již věčný Kronovec zplodil, </p>

<p class="mlpdopisbez1radku">tam jej složili na zem a říčnou kropili vodou.</p>

<p class="mlpdopisbez1radku">Hrdina přišel k sobě a na chvíli otevřel oči;</p>

<p class="mlpdopisbez1radku">pak se však v kolena schoulil a krev se mu spustila
temná.</p>

<p class="mlpdopisbez1radku">Potom naznak se rek zas překotil, opět mu oči </p>

<p class="mlpdopisbez1radku">černá zakryla noc, vždyť dosud ho zmáhala rána.</p>

<p class="mlpdopis12pred">Sotvaže Achajci zhlédli, že Hektór se vzdaluje z boje, </p>

<p class="mlpdopisbez1radku">zhurta se na Tróy vrhli a v prudší dali se bitvu.</p>

<p class="mlpdopis">Tenkráte rychlý Aiás, syn Oileův, nejdříve ze všech,</p>

<p class="mlpdopisbez1radku">Satniu, s ostrým kopím naň vyraziv, zasadil ránu, </p>

<p class="mlpdopisbez1radku">který byl Énopův syn. — Jej zrodila rusalka víla </p>

<p class="mlpdopisbez1radku">Énopu, pastýři stád, blíž pobřeží Satnioëntu.</p>

<p class="mlpdopisbez1radku">Aiás oštěpem slavný jej kopím do slabin bodl,</p>

<p class="mlpdopisbez1radku">zblízka se vyřítiv naň. Kles naznak a o jeho tělo</p>

<p class="mlpdopisbez1radku">strhla se strašlivá seč jak danajských mužů, tak
trójských.</p>

<p class="mlpdopis12pred">Kopiník Panthoův syn vtom kvapem přišel ho bránit, </p>

<p class="mlpdopisbez1radku">který oštěpem svým tam poranil Prothoénora, </p>

<p class="mlpdopisbez1radku">rodem z Aréilyka; i projelo obrovské kopí </p>

<p class="mlpdopisbez1radku">ramenem — raněný padl a zaryl do země prsty.</p>

<p class="mlpdopis12pred">Mohutně Púlydamás vtom vykřikl s velikou chloubou: </p>

<p class="mlpdopisbez1radku">„Poznovu Panthoův syn, jak myslím, hrdina statný, </p>

<p class="mlpdopisbez1radku">z pevné pravice své teď nehodil oštěpem marně, </p>

<p class="mlpdopisbez1radku">nýbrž z Achaiů kdos jej do těla přijal, a myslím, </p>

<p class="mlpdopisbez1radku">že se oň opírat bude, až do sídla Hádova půjde.“</p>

<p class="mlpdopis12pred">Řekl, a při té chloubě se ozvala v Achajcích bolest; </p>

<p class="mlpdopisbez1radku">chrabrý veliký Aiás byl obzvlášť pobouřen v srdci, </p>

<p class="mlpdopisbez1radku">mohutný Telamónovec — vždyť padl mu docela blízko.</p>

<p class="mlpdopisbez1radku">S rychlostí, když rek couval, naň lesklým oštěpem
mrštil:</p>

<p class="mlpdopisbez1radku">Hrdinu Púlydamanta sic černá minula zhouba,</p>

<p class="mlpdopisbez1radku">poněvadž uskočil stranou — hrot vjel však do
Archelocha, </p>

<p class="mlpdopisbez1radku">statného Anténorovce, vždyť bozi mu určili zkázu: </p>

<p class="mlpdopisbez1radku">kopím bodl ho tam, kdež hlava se spojuje s týlem, </p>

<p class="mlpdopisbez1radku">v obratel nejhornější, a oba mu prosekl svazy.</p>

<p class="mlpdopis">A když raněný klesl, tu hlava i s nosem a ústy </p>

<p class="mlpdopisbez1radku">půdy se dotekla dřív než lýtka a kolena jeho.</p>

<p class="mlpdopis12pred">K rekovi Púlydamantu zas Aiás mohutně zvolal:</p>

<p class="mlpdopisbez1radku">„Uvaž teď, Púlydamante, a pověz mi neklamnou pravdu:
</p>

<p class="mlpdopisbez1radku">Zdalipak tento zde muž nám vyváží Prothoénora, </p>

<p class="mlpdopisbez1radku">cenou — vždyť rodem nízký ni z nízkých věru se
nezdá, </p>

<p class="mlpdopisbez1radku">bratr je Anténora, jak myslím, statného jezdce, </p>

<p class="mlpdopisbez1radku">nebo snad syn, vždyť vzrůstem se zdá být z rodiny
jeho.“</p>

<p class="mlpdopis">Řekl a poznal ho dobře. — Lid trójský zatesknil v srdci.</p>

<p class="mlpdopis12pred">Promacha boiótského tu Akamás poranil kopím, </p>

<p class="mlpdopisbez1radku">bratrovo obkročiv tělo, jež Promachos odvléci
hodlal.</p>

<p class="mlpdopis">Mohutně Akamás rek vtom vykřikl s velikou chloubou: </p>

<p class="mlpdopisbez1radku">„Argejci, rekové hubou, a bohatí chlubnými řečmi, </p>

<p class="mlpdopisbez1radku">přec tedy nečeká nás, jen jediných, svízel a hoře, </p>

<p class="mlpdopisbez1radku">nýbrž bude i vám, jak vidět, hynouti takto!</p>

<p class="mlpdopisbez1radku">Uvažte jen, jak na zemi sklán, váš Promachos dřímá, </p>

<p class="mlpdopisbez1radku">oštěpem mým — toť bratrův pád vám pomsty mé činem </p>

<p class="mlpdopisbez1radku">nebyl nesplacen dlouho — jen proto si ledakdos přává
</p>

<p class="mlpdopisbez1radku">ve svém domě mít bratra, by stal se mu mstitelem
zhouby.“</p>

<p class="mlpdopis12pred">Řekl, a při té chloubě se ozvala v Achajcích bolest, </p>

<p class="mlpdopisbez1radku">chrabrý však Péneleós byl obzvlášť pobouřen v srdci.
</p>

<p class="mlpdopisbez1radku">Vyrazil na Akamanta — ten nevyčkal útoku dřevcem </p>

<p class="mlpdopisbez1radku">statného tohoto vládce, jenž poranil Ílionéa,</p>

<p class="mlpdopisbez1radku">Forbanta, boháče stády, to potomka, kterého z Tróů </p>

<p class="mlpdopisbez1radku">nejvíc miloval Hermés a hojným jměním ho nadal — </p>

<p class="mlpdopisbez1radku">matka mu zrodila však jen jednoho, Ílionéa.</p>

<p class="mlpdopis">Tehdáž pod samou brvou jej do důlku očního ranil, </p>

<p class="mlpdopisbez1radku">panenku vyrazil ven, hrot kopí pronikl okem</p>

<p class="mlpdopisbez1radku">naskrz a prorazil týl — on sedl si, roztáhnuv ruce, </p>

<p class="mlpdopisbez1radku">avšak statný ten rek vtom meč svůj vytasiv ostrý, </p>

<p class="mlpdopisbez1radku">ťal jej do středu hrdla a mečem srazil mu na zem </p>

<p class="mlpdopisbez1radku">hlavu, a přilbici s ní.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Ten velký
dosavad oštěp </p>

<p class="mlpdopisbez1radku">v očním důlku mu tkvěl. Rek hlavu jak makovku
zdvihnuv, </p>

<p class="mlpdopisbez1radku">všechněm ji ukázal Tróům a chlubná promluvil slova:</p>

<p class="mlpdopis">„Nuž, teď doneste zvěst, ó Trójané, otci a matce </p>

<p class="mlpdopisbez1radku">statného Ílionéa, by v domě se oddali pláči!</p>

<p class="mlpdopisbez1radku">Vždyť též Promacha choť, jenž pochází z Alegénora, </p>

<p class="mlpdopisbez1radku">s radostí manželův návrat už nespatří, až bychom
jednou </p>

<p class="mlpdopisbez1radku">z Tróje se na lodích svých zas vrátili, Achajci
jaří.“</p>

<p class="mlpdopis">Řekl, a všechněm Tróům se hrůzou zachvěly údy, </p>

<p class="mlpdopisbez1radku">každý se rozhlížel kol, jak náhlé záhubě ujít.</p>

<p class="mlpdopis12pred">Nyní mi povězte Músy, jež bydlíte v olympských domech, </p>

<p class="mlpdopisbez1radku">který, z Achaiů první, se zmocnil krvavých zbraní, </p>

<p class="mlpdopisbez1radku">jakmile Zemětřas slavný byl obrátil převahu bitvy.</p>

<p class="mlpdopisbez1radku1">Aiantem Telamónovcem byl
nejdřív Hyrtios raněn, </p>

<p class="mlpdopisbez1radku">Gyrtiův syn, jejž za vůdce měl lid statečných Mýsů,</p>

<p class="mlpdopisbez1radku">Falkés byl od Antilocha i Mermeros ze zbroje
svlečen, </p>

<p class="mlpdopisbez1radku">Morys i Hippotión jsou zabiti od Mériona, </p>

<p class="mlpdopisbez1radku">od Teukra Perifétés a Prothoón zbaveni žití.</p>

<p class="mlpdopisbez1radku">Potom též Hyperénór byl poraněn, vládyka lidu, </p>

<p class="mlpdopisbez1radku">do slabin od Meneláa — hrot projel vnitřnostmi jeho:
</p>

<p class="mlpdopisbez1radku">celé je proťal veskrz, a duše mu zející ranou </p>

<p class="mlpdopisbez1radku">kvapem vylétla z těla, a temno mu zastřelo oči.</p>

<p class="mlpdopisbez1radku1">Rychlý hrdina Aiás, syn
Oileův, zabil jich nejvíc, </p>

<p class="mlpdopisbez1radku">neboť v stíhání rychlém se nikdo mu nemohl rovnat, </p>

<p class="mlpdopisbez1radku">když se dal na útěk lid, jak Zeus v něm způsobil
zmatek.</p>

</div>
</body>
</html>