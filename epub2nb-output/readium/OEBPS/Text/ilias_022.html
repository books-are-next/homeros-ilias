<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Ílias</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">
<h2 class="mlpuroven1zvlastnipripady">ZPĚV
XV.</h2>

<h3 class="mlpuroven3ilias" id="sigil_toc_id_20">Zeus procitne a zjedná zase Trójanům
vítězství<br/>
&#160;<br/>
Hektór zapaluje achajské lodi</h3>

<p class="mlpdopisbez1radku">Ale když útěkem hnáni, již příkopem prošli a koly, </p>

<p class="mlpdopisbez1radku">a když přemnozí z nich též rukou Danaů padli, </p>

<p class="mlpdopisbez1radku">teprv při vozích svých zas čekali, zdrževše útěk, </p>

<p class="mlpdopisbez1radku">zahnáni, hrůzou bledí.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;Tu
Kronovec procitnuv povstal </p>

<p class="mlpdopisbez1radku">od Héry se zlatým trůnem, jsa na vrchu pohoří Ídy.</p>

<p class="mlpdopis">Rychle se zvedl a stanul — a Danajce zhlédl a Tróy: </p>

<p class="mlpdopisbez1radku">jedni jak prchají v zmatku a druzí je odzadu ženou, </p>

<p class="mlpdopisbez1radku">Argejci — ve středu jich jest Zemětřas, Poseidón
vládce, </p>

<p class="mlpdopisbez1radku">Hektór jak na širou pláň jest položen, u něho druzi —
</p>

<p class="mlpdopisbez1radku">hrdina sotvaže dech již popadá, omráčen leže, </p>

<p class="mlpdopisbez1radku">plivaje krev — vždyť ránu kdo dal, ten nejslabší
nebyl.</p>

<p class="mlpdopis12pred">Otec bohův a králů jej zahlédl. Soucit ho pojal, </p>

<p class="mlpdopisbez1radku">posupně pohlédl na choť a takto jí hrozivě pravil:</p>

<p class="mlpdopis">„Že tvá úskočná lest, ó nezkrotná, zlovolná Héro, </p>

<p class="mlpdopisbez1radku">Hektora zdržela boje a na útěk zahnala Tróy!</p>

<p class="mlpdopis">Avšak nevím, nevím, zda trapných úskoků zase </p>

<p class="mlpdopisbez1radku">ovoce nezkusíš první a nebudeš ranami bita!</p>

<p class="mlpdopisbez1radku">Nevíš, jak’s visela shůry — a jak jsem tenkrát ti
připjal </p>

<p class="mlpdopisbez1radku">na nohy kovadlin dvé, jak ruce jsem svázal ti poutem
</p>

<p class="mlpdopisbez1radku">zlatým, nezlomitelným — ty s jasného nebe a mračen </p>

<p class="mlpdopisbez1radku">visela’s?</p>

<p class="mlpdopis">&#160;&#160;&#160;&#160;&#160;&#160;&#160;&#160;&#160; V Olympu širém se bohové mrzeli sice, </p>

<p class="mlpdopisbez1radku">přijít a zbavit tě pout však nemohli — koho jsem
chytil, </p>

<p class="mlpdopisbez1radku">tím jsem mrštil s prahu, jej popadnuv — dopadl na zem,
</p>

<p class="mlpdopisbez1radku">sotvaže popadal dech.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Však
trvalá bolest ni takto </p>

<p class="mlpdopisbez1radku">božského pro Hérákléa mi nevyšla z milené duše. </p>

<p class="mlpdopisbez1radku">Tenkrát s Boreem větrem jsi strašné vichřice bouřné </p>

<p class="mlpdopisbez1radku">na mořskou vlnivou tůň naň poslala, zkázu mu snujíc,
</p>

<p class="mlpdopisbez1radku">až jsi ho na výspu Kós pak zahnala, lidnatý ostrov.</p>

<p class="mlpdopis">Já jej zachránil odtud a mořem přivedl nazpět, </p>

<p class="mlpdopisbez1radku">do Arga, pastviště koní, ač mnohé podnikl trudy.</p>

<p class="mlpdopis">To ti chci uvést v paměť — ty všakých úskoků zanech!</p>

<p class="mlpdopisbez1radku">— sice ti láska a lůžko, jak uvidíš, prospěje málo, </p>

<p class="mlpdopisbez1radku">pro které’s od bohů přišla a mne jím podvedla takto!“</p>

<p class="mlpdopis12pred">Bohyni výrazných zraků a vznešenou pojala hrůza, </p>

<p class="mlpdopisbez1radku">pak se však ozvala takto a pravila perutná slova:</p>

<p class="mlpdopis">„Svědkem budiž mi Zem, též širá Nebesa shůry, </p>

<p class="mlpdopisbez1radku">jakož i Styžský proud, jenž pod zem stéká a bývá </p>

<p class="mlpdopisbez1radku">přísahou nejděsnější a největší blaženým bohům, </p>

<p class="mlpdopisbez1radku">také svatá tvá hlava a manželské lůžko nás obou, </p>

<p class="mlpdopisbez1radku">při kterém v žádný čas bych nechtěla přísahat křivě,
</p>

<p class="mlpdopisbez1radku">mým že to návodem není, že Zemětřas Poseidáón </p>

<p class="mlpdopisbez1radku">Hektoru křivdí a Tróům a pomáhá Danaům v boji. </p>

<p class="mlpdopisbez1radku">Nejspíše vlastní duch jej pobízí k tomu a pudí — </p>

<p class="mlpdopisbez1radku">asi ho pojal soucit, když viděl je u lodí v tísni.</p>

<p class="mlpdopis">Naopak já bych spíš jej samého přemluvit chtěla, </p>

<p class="mlpdopisbez1radku">aby šel tam, kam ty by sis přál, ó vladaři mraků.“</p>

<p class="mlpdopis12pred">Otec bohův a králů se usmál k výkladům těmto, </p>

<p class="mlpdopisbez1radku">načež jí odvětil takto a pravil perutná slova:</p>

<p class="mlpdopis">„Vznešená, výrazných zraků, ó kéž bys <span class="mlpznakkurziva11b">ty</span> aspoň, Héro, </p>

<p class="mlpdopisbez1radku">se mnou jedné mysli vždy sedala v poradách bohů! — </p>

<p class="mlpdopisbez1radku">Jistě by Poseidáón, byť dychtivě směřoval jinam, </p>

<p class="mlpdopisbez1radku">po tvé vůli a mé pak honem změnil svou mysl.</p>

<p class="mlpdopis">Jestliže pravdivě tedy a z upřímné duše mi mluvíš, </p>

<p class="mlpdopisbez1radku">pospěš a se vzkazem mým teď do sboru odejdi bohů, </p>

<p class="mlpdopisbez1radku">aby sem Íris přišla i Apollón, lučištník slavný, </p>

<p class="mlpdopisbez1radku">ona ať odejde rychle v střed Achaiův oděných kovem, </p>

<p class="mlpdopisbez1radku">k vladaři Poseidónu, a řekne mu ode mne rozkaz, </p>

<p class="mlpdopisbez1radku">aby již od bojův ustal a do svého domu se vrátil,</p>

<p class="mlpdopisbez1radku">Hektora však nechť povzbudí v boj bůh Apollón
Foibos, </p>

<p class="mlpdopisbez1radku">ať zas vdechne mu sílu a všech jej bolestí zbaví, </p>

<p class="mlpdopisbez1radku">jimiž ve hrudi své jest sužován.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Achajské vojsko </p>

<p class="mlpdopisbez1radku">nechať zas obrátí nazpět a zbudí v něm zbabělý útěk,
</p>

<p class="mlpdopisbez1radku">v lodi ať s četnými vesly se zmateným útěkem vrhnou —
</p>

<p class="mlpdopisbez1radku">Achilla Péléovce, a ten pak do boje pošle </p>

<p class="mlpdopisbez1radku">Patrokla, soudruha svého, jejž Hektór zabije slavný </p>

<p class="mlpdopisbez1radku">poblíž ílijských zdí, až množství jinochů skosí, </p>

<p class="mlpdopisbez1radku">jiných — a též můj syn tam zahyne, Sarpédón slavný. </p>

<p class="mlpdopisbez1radku">Rozezlen pro druha svého pak Achilleus Hektora
skolí.</p>

<p class="mlpdopis">Od té chvíle bych já zas zpětný od lodí útěk </p>

<p class="mlpdopisbez1radku">pořád po všechen čas zas prováděl, až by se strmé </p>

<p class="mlpdopisbez1radku">Achajci zmocnili Tróje dle návodu Pallady božské.</p>

<p class="mlpdopis">Dřív své nepřízně k nim však nesložím, nebudu také </p>

<p class="mlpdopisbez1radku">trpět nikomu z bohů, by Danaům pomáhal v boji, </p>

<p class="mlpdopisbez1radku">dokavad Péléovci se nadobro nesplní přání, </p>

<p class="mlpdopisbez1radku">jež jsem mu jednou slíbil a hlavou přisvědčil k slibu
</p>

<p class="mlpdopisbez1radku">v onen zajisté den, když nohy mi objala Thetis, </p>

<p class="mlpdopisbez1radku">prosíc, by Achilleus její byl oslaven, bořitel
hradů.“</p>

<p class="mlpdopis">Héré bělostných loktů slov Diových poslušna byla: </p>

<p class="mlpdopisbez1radku">sestoupla s ídských vrchů a k výšinám Olympu spěla: </p>

<p class="mlpdopis">Podobně člověku duch kdys zalétne, jestliže světem </p>

<p class="mlpdopisbez1radku">širým prochodil dříve a v bystré si představí mysli:</p>

<p class="mlpdopisbez1radku">„tam neb tam bych rád“, an četné plány si dělá, </p>

<p class="mlpdopisbez1radku">takovým chvatným letem se přenesla vznešená Héré.</p>

<p class="mlpdopis12pred">Přibyla na strmý Olymp a shledala v Diově domě, </p>

<p class="mlpdopisbez1radku">dosud že nebeský sbor jest pospolu. Sotva ji
zhlédli,</p>

<p class="mlpdopisbez1radku">všichni jí povstali vstříc, svou číší ji
přivítajíce.</p>

<p class="mlpdopis">Héré si nevšimla druhých, jen od sličné Themisty vzala </p>

<p class="mlpdopisbez1radku">podanou číš, vždyť nejdříve vstříc jí přiběhla ze
všech.</p>

<p class="mlpdopis">Themis se ozvala takto a pravila perutná slova:</p>

<p class="mlpdopisbez1radku">„Copakže přišla jsi sem? — Tyť vypadáš vzrušena
jaksi!</p>

<p class="mlpdopisbez1radku">Že on tě Kronův syn zas postrašil, jenž je tvým
chotěm!“</p>

<p class="mlpdopis">Héré bělostných loktů jí dala zas odpověď tuto:</p>

<p class="mlpdopisbez1radku">„Netaž se po věci té, ó Themisto, vždyť to víš sama,
</p>

<p class="mlpdopisbez1radku">jaký Kronovcův duch jest nevlídný, jaký je zpupný.</p>

<p class="mlpdopis">Ty však s bohy se vrať zas k hostině, dělené stejně — </p>

<p class="mlpdopisbez1radku">o tom však uslyšíš též — až ve sboru nesmrtných bohů
— </p>

<p class="mlpdopisbez1radku">jakou to strašlivou věc sem vzkazuje — nemyslím
věru, </p>

<p class="mlpdopisbez1radku">všem nám že by se duch moh‘ potěšit, lidem i bohům, </p>

<p class="mlpdopisbez1radku">kdyby i některý z nich teď hodoval v náladě dobré.“</p>

<p class="mlpdopis">Tak tedy bohům řekla a sedla si vznešená Héré.</p>

<p class="mlpdopis12pred">V paláci božský sbor byl pobouřen — ona se sice </p>

<p class="mlpdopisbez1radku">usmála, ale jen rtoma, však nemohla vyjasnit čelo </p>

<p class="mlpdopisbez1radku">okolo obrví tmavých a pravila, vzplanuvši hněvem:</p>

<p class="mlpdopis">„Bláhoví! Na Dia chcem mít nevoli — rozumu prosti!</p>

<p class="mlpdopisbez1radku">Pořád by ještě kdo chtěl jej zadržet útokem zblízka,
</p>

<p class="mlpdopisbez1radku">slovem neb napětím sil — Zeus nedbá, opodál sedě, </p>

<p class="mlpdopisbez1radku">aniž všímá si nás — prý z věčných bytostí božských </p>

<p class="mlpdopisbez1radku">silou a statností svou jest obzvlášť nejlepší ze
všech — </p>

<p class="mlpdopisbez1radku">proto jen snášejte zlé, jež Kronovec každému pošle!</p>

<p class="mlpdopis">Nyní se, jak já mním, též Areu neštěstí stalo: </p>

<p class="mlpdopisbez1radku">neboť vlastní mu syn byl zahuben v zuřivé seči, </p>

<p class="mlpdopisbez1radku">nejdražší ze všech mužů, jež za své uznává Arés.“</p>

<p class="mlpdopis12pred">Řekla — vtom udeřil v ráz bůh Arés dlaněma pádně </p>

<p class="mlpdopisbez1radku">odshora na křepká stehna a zvolal, běduje takto:</p>

<p class="mlpdopis">„Teď mi už nemějte za zlé, kdo bydlíte v olympských domech, </p>

<p class="mlpdopisbez1radku">k lodím-li achajským půjdu a pomstím synovu zhoubu, </p>

<p class="mlpdopisbez1radku">byť mi i souzeno bylo, bych raněn Diovým bleskem </p>

<p class="mlpdopisbez1radku">pospolu s mrtvými těly tam ležel v krvi a prachu!“</p>

<p class="mlpdopis">Rozkázal Třasu a Děsu, by koně mu zapřáhli k vozu, </p>

<p class="mlpdopisbez1radku">sám pak na sebe bral svou výzbroj, zářící jasně.</p>

<p class="mlpdopis12pred">Tehdy by ještě zas větší a hroznější naproti bohům </p>

<p class="mlpdopisbez1radku">Diovo záští a hněv byl najisto poznovu vzkypěl, </p>

<p class="mlpdopisbez1radku">jenomže Athénská Pallas, jsouc ve strachu o bohy
všecky, </p>

<p class="mlpdopisbez1radku">s křesla, kde seděla dosud, se pozdvihla, předsíní
vyšla, </p>

<p class="mlpdopisbez1radku">s plecí strhla mu štít, též přilbici s hlavy mu
sňala, </p>

<p class="mlpdopisbez1radku">o sloup opřela oštěp, jejž vzala mu z pravice pevné,
</p>

<p class="mlpdopisbez1radku">přitom domluvou svou jej kárala, prudkého boha:</p>

<p class="mlpdopis">„Zuřivče, zbavený smyslu, jsi ztracen — patrně marně </p>

<p class="mlpdopisbez1radku">k slyšení máš své uši — kde tvůj jest rozum a ostych!?
</p>

<p class="mlpdopisbez1radku">Slyšels, co řekla tu teď choť Diova bělostných
loktů, </p>

<p class="mlpdopisbez1radku">která od něho k nám sem přichází, od Olympana!</p>

<p class="mlpdopisbez1radku">Přál by sis, abys ty sám zas přišel na Olymp nazpět,
</p>

<p class="mlpdopisbez1radku">ztrýzněn mnohými strastmi, jsa donucen, truchlivý v srdci,
</p>

<p class="mlpdopisbez1radku">nám ale, ostatním všem, chceš pohromu způsobit
velkou?</p>

<p class="mlpdopis">Mžikem Trójanů chrabrých i Achaiů Kronovec nechá, </p>

<p class="mlpdopisbez1radku">kvapem na Olymp přijde a hrozně tu řáditi bude.</p>

<p class="mlpdopisbez1radku">Po řadě popadne nás — ať nevinen bude či vinen. — —</p>

<p class="mlpdopis">Pročež radím ti teď, bys nevole pro syna nechal!</p>

<p class="mlpdopisbez1radku">Vždyť přec i mnohé jiné, i silou i v zápase lepší, </p>

<p class="mlpdopisbez1radku">buď již postihla smrt, neb postihne! — Věru je těžko
</p>

<p class="mlpdopisbez1radku">rod všech smrtelných lidí i potomstvo zbaviti smrti.“</p>

<p class="mlpdopis">Ihned pak prudký Arés byl na křeslo posazen od ní.</p>

<p class="mlpdopis12pred">Zatím ze síně ven byl vyvolán od Héry Foibos,</p>

<p class="mlpdopisbez1radku">Írida též, jež poselkou zpráv jest nesmrtným bohům.</p>

<p class="mlpdopis">Pak se k nim ozvala takto a pravila perutná slova:</p>

<p class="mlpdopisbez1radku">„Káže vám oběma Zeus jít na Ídu, rychle co možná.</p>

<p class="mlpdopisbez1radku">Až však přijdete k němu a vzhlédnete Diovi ve tvář, </p>

<p class="mlpdopisbez1radku">učiňte, k čemu vám <i class="calibre14">on</i> dá pokyn a poručí
konat!“</p>

<p class="mlpdopis">Když pak toto jim řekla, zas odešla vznešená Héré, </p>

<p class="mlpdopisbez1radku">potom si na křeslo sedla. Ti odlétli, zdvihše se
rychle; </p>

<p class="mlpdopisbez1radku">na Ídu, matku to zvěře, pak přilétli, bohatou
zdroji.</p>

<p class="mlpdopis12pred">Kronovec vidoucí v dálku až na samém temeni seděl, </p>

<p class="mlpdopisbez1radku">Gargaru — vonný mrak byl rozestřen okolo něho.</p>

<p class="mlpdopis">Když pak přišli až k němu a stanuli bohové oba </p>

<p class="mlpdopisbez1radku">před Diem, oblačným bohem, ten vida je, zaplesal v srdci,
</p>

<p class="mlpdopisbez1radku">že slov manželky milé tak ochotně poslušni byli.</p>

<p class="mlpdopis">Nejdřív se k Íridě ozval a pravil perutná slova:</p>

<p class="mlpdopisbez1radku">„Pospěš si, Írido rychlá, a vladaři Poseidónovi </p>

<p class="mlpdopisbez1radku">oznam tohleto všecko a lživou poselkou nebuď; </p>

<p class="mlpdopisbez1radku">rozkaz vyřiď mu můj, ať nechaje boje a půtek, </p>

<p class="mlpdopisbez1radku">ihned v jasnou tůň neb do sboru bohů se vrátí!</p>

<p class="mlpdopis">Nechce-li rozkazů mých být poslušen, ani jich dbáti, </p>

<p class="mlpdopisbez1radku">ať jen přemýšlí o tom i ve svém srdci i v mysli, </p>

<p class="mlpdopisbez1radku">zdali si troufat může mi vzdorovat, třeba byl silný,
</p>

<p class="mlpdopisbez1radku">poněvadž já, jak mním, jsem mnohem silnější nad něj,
</p>

<p class="mlpdopisbez1radku">také rodem jsem starší — on v milém však neváhá
srdci </p>

<p class="mlpdopisbez1radku">za rovna se mnou se mít, jenž budím hrůzu i v jiných!“</p>

<p class="mlpdopis12pred">Íris rychlá jak vítr slov Diových poslušna byla: </p>

<p class="mlpdopisbez1radku">sestoupla s ídských vrchů a spěchala do svaté Tróje.</p>

<p class="mlpdopis">Jako se řítí sníh neb mrazné s oblaků kroupy, </p>

<p class="mlpdopisbez1radku">nárazem Borea hnány, jenž z jasných nebes se rodí, </p>

<p class="mlpdopisbez1radku">takovým chvatným letem se rychlá přenesla Íris, </p>

<p class="mlpdopisbez1radku">přistoupla ku Poseidónu a tato mu pravila slova:</p>

<p class="mlpdopis">„Od Dia, bouřného boha, ti jakous přináším zprávu, </p>

<p class="mlpdopisbez1radku">vladaři tmavých vlasů, jenž zemí zachvíváš mocně: </p>

<p class="mlpdopisbez1radku">Rozkaz ti vzkazuje Zeus, bys nechaje boje a půtek, </p>

<p class="mlpdopisbez1radku">ihned v jasnou tůň neb do sboru bohů se vrátil.</p>

<p class="mlpdopis">Nechceš-li rozkazů těch být poslušen, ani jich dbáti, </p>

<p class="mlpdopisbez1radku">tuto ti vzkazuje hrozbu, že urputně bojovat bude </p>

<p class="mlpdopisbez1radku">s tebou, sám sem přijda, a radí, vyhnout se jeho </p>

<p class="mlpdopisbez1radku">rukám, poněvadž myslí, že mnohem je silnější tebe, </p>

<p class="mlpdopisbez1radku">také rodem je starší, ty v milém pak neváháš srdci </p>

<p class="mlpdopisbez1radku">za rovna jemu se mít, jenž budí hrůzu i v jiných!“</p>

<p class="mlpdopis12pred">Jí pak, nevole pln, děl slavný Zemětřas toto:</p>

<p class="mlpdopisbez1radku">„Cože? — Sic mocný je Zeus, však zpupná promluvil
slova: </p>

<p class="mlpdopisbez1radku"><span class="mlpznakkurziva11b">Mne-li</span> on,
rovného v právu, chce znásilnit, proti mé vůli!?</p>

<p class="mlpdopis">Tré je nás rodných bratrů, jež Kronovi zrodila Rheié, </p>

<p class="mlpdopisbez1radku">nejdřív Zeus, pak já, pak Hádés, podsvětí vládce.</p>

<p class="mlpdopisbez1radku">V tré jest rozdělen svět, z nás každý vladařství
došel </p>

<p class="mlpdopisbez1radku">losy, jež metány byly: já dostal pěnivé moře, </p>

<p class="mlpdopisbez1radku">abych stále v něm dlel, bůh Hádés temnotu chmurnou, </p>

<p class="mlpdopisbez1radku">Zeus pak nebesa širá, by v nadvzduší bydlil a mračnech.
</p>

<p class="mlpdopisbez1radku">Země a vysoký Olymp jsou všechněm společny bohům:</p>

<p class="mlpdopis">Proto, jak poroučí Zeus, žít nebudu, nýbrž ať klidně, </p>

<p class="mlpdopisbez1radku">třeba byl nadmíru silný, si zůstane v podíle třetím.</p>

<p class="mlpdopis">Paží ať dokonce již, jak zbabělce, přestane strašit!</p>

<p class="mlpdopisbez1radku">Snad by se hodilo lépe, by na vlastní dcery a syny </p>

<p class="mlpdopisbez1radku">hroznými dorážel slovy, vždyť sám jest roditel
jejich — </p>

<p class="mlpdopisbez1radku">ti pak rozkazů jeho, byť neradi, poslušni budou!“</p>

<p class="mlpdopis12pred">Íris, rychlá jak vítr, mu na to zas pravila toto:</p>

<p class="mlpdopisbez1radku">„Opravdu vyřídit mám tvá vzdorná slova a tvrdá, </p>

<p class="mlpdopisbez1radku">vladaři tmavých vlasů, jenž zemí zachvíváš mocně?</p>

<p class="mlpdopisbez1radku">Či bys povolit chtěl? — Duch moudrých povolný bývá! </p>

<p class="mlpdopisbez1radku">Nevíš, že starším lety jsou Lítice po boku vždycky?“</p>

<p class="mlpdopis12pred">Zemětřas Poseidáón jí na to dal odpověď tuto:</p>

<p class="mlpdopisbez1radku">„Zajisté, Írido božská, to slovo jsi patřičně řekla,
</p>

<p class="mlpdopisbez1radku">též jest výborná věc, když posel chápe, co slušno. —</p>

<p class="mlpdopis">Ten však strašlivý bol mé srdce i mysl mi svírá, </p>

<p class="mlpdopisbez1radku"><span class="mlpznakkurziva11b">mne</span> když,
rovného stavem — vždyť podíl stejný nám určen </p>

<p class="mlpdopisbez1radku"><span class="mlpznakkurziva11b">losem</span> — takhle
si troufá tu peskovat hněvnými slovy!</p>

<p class="mlpdopis">Nuž, já ostychem veden, mu pro tenkrát ustoupím ještě. </p>

<p class="mlpdopisbez1radku">Jinou ti věc však povím a vážně ho varovat hodlám: </p>

<p class="mlpdopisbez1radku">jestliže přes mou vůli i kořistné Pallady přání,</p>

<p class="mlpdopisbez1radku">Hermeia, vznešené Héry, a Héfaista, mocného vládce, </p>

<p class="mlpdopisbez1radku">ušetří strmé Tróje a nedá vyvrátit město, </p>

<p class="mlpdopisbez1radku">aniž Danaům svolí, by dobyli veliké slávy, </p>

<p class="mlpdopisbez1radku">věziž, že nezkrotný hněv nám oběma navěky bude!“</p>

<p class="mlpdopisbez1radku">Takto jí Zemětřas pravil a opustil achajské mužstvo.</p>

<p class="mlpdopis">Odešed, v moře se vnořil, jsa postrádán Achaiů reky.</p>

<p class="mlpdopis">Kronovec, oblačný Zeus, děl tehdáž k Foibovi takto: </p>

<p class="mlpdopisbez1radku">„Nyní, milený Foibe, jdi k Hektoru krytému kovem, </p>

<p class="mlpdopisbez1radku">poněvadž právě se teď bůh Poseidón chvějící zemí </p>

<p class="mlpdopisbez1radku">odebral v jasné moře a vyhnul se náhlému hněvu </p>

<p class="mlpdopisbez1radku">našemu — ten náš boj též jiní by slyšeli bozi, </p>

<p class="mlpdopisbez1radku">kteří, pospolu s Kronem, jsou vězněni v nesmírné
hloubi — </p>

<p class="mlpdopisbez1radku">takhle však o mnoho líp věc dopadla — pro mne i pro
něj, </p>

<p class="mlpdopisbez1radku">bratr že raději dřív chtěl couvnout, ostychem veden,
</p>

<p class="mlpdopisbez1radku">ramenům mým — vždyť bez potu as ten zápas by nebyl.</p>

<p class="mlpdopis">Ty však do svých rukou chop aigidu zdobenou střapci, </p>

<p class="mlpdopisbez1radku">tou tam zachvívej silně a zastrašuj achajské reky!</p>

<p class="mlpdopisbez1radku">Obzvlášť, Nemylný Střelče, buď slavný ti na péči
Hektór: </p>

<p class="mlpdopisbez1radku">potud sílu v něm vzbuzuj, až celé achajské vojsko </p>

<p class="mlpdopisbez1radku">k lodím a k Helléspontu by na svém útěku přišlo!</p>

<p class="mlpdopis">Od doby té já sám pak stanovím radu a skutek, </p>

<p class="mlpdopisbez1radku">aby se danajský lid zas zotavil od trudu boje!“</p>

<p class="mlpdopis12pred">Řekl, a otcových slov byl poslušen Apollón Foibos: </p>

<p class="mlpdopisbez1radku">s vrcholu ídských hor hned sletěl, jestřábu roven, </p>

<p class="mlpdopisbez1radku">hbitému, holubů zhoubci, jenž lítá nejrychlej z ptáků.</p>

<p class="mlpdopis">Zhlédl, jak slavný Hektór, syn Priama, chrabrého reka, </p>

<p class="mlpdopisbez1radku">seděl — neležel již — než právě zas nabýval síly, </p>

<p class="mlpdopisbez1radku">vůkol soudruhy své zas poznával — záducha s potem </p>

<p class="mlpdopisbez1radku">mizely: bouřný Zeus svou vůlí opět ho budil.</p>

<p class="mlpdopis">Vtom již přistoupil k němu a pravil svémocný Foibos: </p>

<p class="mlpdopisbez1radku">„Hektore, Priamův synu, nač <i class="calibre14">ty</i> tady, opodál
druhých, </p>

<p class="mlpdopisbez1radku">sedíš, bez sebe, sláb — snad nějaký smutek tě tíží?“</p>

<p class="mlpdopis">Jemu, již ztráceje sílu, děl Hektór jiskřící přilbou: </p>

<p class="mlpdopisbez1radku">„Kdopak z bohů jsi asi, ó přemilý, že se mne tážeš?</p>

<p class="mlpdopisbez1radku">Copak ti není známo, jak u zádí achajských lodí, </p>

<p class="mlpdopisbez1radku">když jsem mu kosil druhy, rek Aiás, bojovník statný,</p>

<p class="mlpdopisbez1radku">v prsa mě balvanem ranil a zbavil mě obrany rázné?</p>

<p class="mlpdopisbez1radku">Však jsem věru již myslil, že k mrtvým v Hádovo
sídlo </p>

<p class="mlpdopisbez1radku">v tento již odejdu den — již milou duši jsem
pouštěl.“</p>

<p class="mlpdopis12pred">K němu pak svémocný bůh zas promluvil, Apollón vládce: </p>

<p class="mlpdopisbez1radku">„Nyní se vzmuž, vždyť takého Zeus, syn Kronův, ti
poslal </p>

<p class="mlpdopisbez1radku">průvodce s ídských hor, jenž bude ti k ochraně
státi,</p>

<p class="mlpdopisbez1radku">Foiba to se zlatým mečem, mě Apolla, který i jindy </p>

<p class="mlpdopisbez1radku">hájím samého tebe a strmého vašeho města.</p>

<p class="mlpdopis12pred">Vzhůru, teď trójským jezdcům dej rozkaz, hromadně hnáti
</p>

<p class="mlpdopisbez1radku">rychlá spřežení svá až k dutým achajským lodím, </p>

<p class="mlpdopisbez1radku">já pak v popředí půjdu a rychlým ílijským koňům </p>

<p class="mlpdopisbez1radku">srovnám veškeru cestu a obrátím achajské reky!“</p>

<p class="mlpdopis">Řekl a nadbytek sil v něm vznítil, vladaři lidu.</p>

<p class="mlpdopis12pred">Nejinak stájní kůň, jenž nažral se u žlabu hojně, </p>

<p class="mlpdopisbez1radku">přetrhne ohlávky pouto a dupotem rovinou pádí, </p>

<p class="mlpdopisbez1radku">v krásných proudech říčních jsa zvyklý denně se
koupat, </p>

<p class="mlpdopisbez1radku">jarosti pln, svou hlavu pne do výše, po plecích
hříva </p>

<p class="mlpdopisbez1radku">po obou stranách mu vlá, kůň krásou těla se pyšní; </p>

<p class="mlpdopisbez1radku">rychle ho kolena nesou, kde zvyklá je pastvina koní —
</p>

<p class="mlpdopisbez1radku">podobně zdvíhal nohy a ohýbal kolena hbitá, </p>

<p class="mlpdopisbez1radku">vzněcuje trójské jezdce, když božská uslyšel slova.</p>

<p class="mlpdopis12pred">Jako když divý kozel neb velký paroháč jelen </p>

<p class="mlpdopisbez1radku">od psů vyplašen bývá i od lovců, venkovských mužů, </p>

<p class="mlpdopisbez1radku">tu ho však strmá skála a stinná houština lesní </p>

<p class="mlpdopisbez1radku">ukryje — neurčil osud, by nyní právě byl chycen — </p>

<p class="mlpdopisbez1radku">Vtom se však bradatý lev jim zjeví na jejich pokřik,
</p>

<p class="mlpdopisbez1radku">v cestě — a v rozběhu svém jest naráz rozplašen
zástup; </p>

<p class="mlpdopisbez1radku">podobně nějakou chvíli je Danajci stíhali v davu, </p>

<p class="mlpdopisbez1radku">prudce je bijíce meči i oštěpy o dvojím hrotu — </p>

<p class="mlpdopisbez1radku">když však Hektora zhlédli, jak do řad přichází mužů,
</p>

<p class="mlpdopisbez1radku">ztrnuli v ráz, jich statný duch jim klesl až k nohám.</p>

<p class="mlpdopis12pred">Tehdáž mluvil k nim Thoás, jenž pocházel od Andraimona,
</p>

<p class="mlpdopisbez1radku">z Aitólů nad jiné přední, jenž v házení kopí byl
znalec, </p>

<p class="mlpdopisbez1radku">statný i v zápase zblízka, a málokdo vynikal nad něj
</p>

<p class="mlpdopisbez1radku">v schůzích, kde rekové mladí se o svá mínění přeli, </p>

<p class="mlpdopisbez1radku">tento, muž moudré mysli, se ujal slova a pravil:</p>

<p class="mlpdopis">„Nastojte! Veliký div teď vidím na vlastní oči, </p>

<p class="mlpdopisbez1radku">jak zas muž ten vstal, své záhubě znova se vyhnuv,</p>

<p class="mlpdopisbez1radku">Hektór — každý tu z nás měl jistou naději v srdci, </p>

<p class="mlpdopisbez1radku">že jej Telamónovec už usmrtil, veliký Aiás — </p>

<p class="mlpdopisbez1radku">teď však některý bůh jej zachránil, poznovu spasil, </p>

<p class="mlpdopisbez1radku">reka, jímž přemnohý muž byl zbaven života svého.</p>

<p class="mlpdopisbez1radku">Takto se stane i teď, jak mním, vždyť bez vůle sotva
</p>

<p class="mlpdopisbez1radku">mohutně hřmícího Dia, tak bojechtiv, staví se
vpředu.</p>

<p class="mlpdopis">Pročež nyní se tím, jak poradím, spravujme všichni: </p>

<p class="mlpdopisbez1radku">vojsku teď rozkaz dejme, by k dutým korábům couvlo, </p>

<p class="mlpdopisbez1radku">sami pak, každý tu z nás, kdož v táboře přední jsme
šlechta, </p>

<p class="mlpdopisbez1radku">vyjděm mu vstříc! — Svým odporem snad jej zdržíme
přece, </p>

<p class="mlpdopisbez1radku">zdvihnouce oštěpy své, byť sebe víc po boji dychtil,
</p>

<p class="mlpdopisbez1radku">přec jen bude se bát nám vniknout do středu šiku.“</p>

<p class="mlpdopis">Oni ho slyšeli rádi a ochotně poslušní byli.</p>

<p class="mlpdopisbez1radku">Ihned s Aiantem rekem a s vladařem Ídomenéem,</p>

<p class="mlpdopisbez1radku">Teukrem a Molovým synem a Megétem Areu rovným </p>

<p class="mlpdopisbez1radku">svolali přední vůdce a krutou chystali bitvu </p>

<p class="mlpdopisbez1radku">naproti trójským vojům a Hektoru.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Za jejich zády </p>

<p class="mlpdopisbez1radku">všechen se ostatní lid již vracel k achajským lodím.</p>

<p class="mlpdopis12pred">Hromadně vyrazil vpřed voj Trójanů — v čele jim Hektór,
</p>

<p class="mlpdopisbez1radku">dlouhým kráčeje krokem, a před nimi Apollón Foibos, </p>

<p class="mlpdopisbez1radku">na plecích zahalen mhou, měl hroznou aigidu v ruce, </p>

<p class="mlpdopisbez1radku">útočnou, se střapci kolem, a přeskvoucí, kteroužto
mistr </p>

<p class="mlpdopisbez1radku">Héfaistos Diovi dal, jenž nosil ji na postrach
mužům.</p>

<p class="mlpdopisbez1radku">Tu tedy v rukou nesl a v čelo se postavil mužstvu.</p>

<p class="mlpdopis12pred">Hromadně achajský voj jich vyčkával, povstala vřava </p>

<p class="mlpdopisbez1radku">zuřivá s obou stran. — Tam s tětiv lítaly šípy, </p>

<p class="mlpdopisbez1radku">četné, a ze smělých ruk též mnohé oštěpy ostré: </p>

<p class="mlpdopisbez1radku">do těl jinochů křepkých se jednak zaryly hrotem, </p>

<p class="mlpdopisbez1radku">jiné však, cestou ještě, než dolétly k bílému tělu, </p>

<p class="mlpdopisbez1radku">v černou se zabodly zem, byť toužily těla se napást.</p>

<p class="mlpdopis12pred">Dokavad Apollón Foibos měl aigidu nehnutě v rukou, </p>

<p class="mlpdopisbez1radku">rány se s obou stran jen sypaly, padalo mužstvo, </p>

<p class="mlpdopisbez1radku">ale když Apollón bůh jí zatřásl, do očí hledě </p>

<p class="mlpdopisbez1radku">Danaům, rychlým jezdcům, a strašným vykřikl hlasem, </p>

<p class="mlpdopisbez1radku">v prsou zmátl jim srdce — i nechali obrany rázné.</p>

<p class="mlpdopis">Podobně hovězí stádo neb ovcí veliké hejno </p>

<p class="mlpdopisbez1radku">plaší dvojice lvů, když v čiré temnotě noční </p>

<p class="mlpdopisbez1radku">vrazí mezi ně náhle — a pastýř přítomen není, </p>

<p class="mlpdopisbez1radku">tak byl zbaběle hnán lid danajský, neboť ho děsil </p>

<p class="mlpdopisbez1radku">Apollón, však Tróům a Hektoru přinášel slávu.</p>

<p class="mlpdopis">Když pak se vůdců seč již rozmohla, druh tu klál druha: </p>

<p class="mlpdopisbez1radku">Hektór Stichia sklál, sklál hrdinu Arkesiláa:</p>

<p class="mlpdopisbez1radku">Boiótův, oděných kovem, byl velitel Arkesiláos,</p>

<p class="mlpdopisbez1radku">Stichia věrným druhem měl Menestheus, hrdina
chrabrý.</p>

<p class="mlpdopis">Aineiás Medontu zase a Íasu odění odňal:</p>

<p class="mlpdopisbez1radku">Medón, Aiantův bratr, byl božského Oilea krále </p>

<p class="mlpdopisbez1radku">z vedlejší manželky syn — než daleko otcovské země, </p>

<p class="mlpdopisbez1radku">ve městě Fylace měl své obydlí, usmrtiv muže, </p>

<p class="mlpdopisbez1radku">bratra to Eriópidy, své macechy, kterou měl Oíleus. </p>

<p class="mlpdopisbez1radku">Chrabrý Íasos zas byl velitel athénských vojů; </p>

<p class="mlpdopisbez1radku">otec jeho byl Sfélos, a ten se zas z Búkola zrodil.</p>

<p class="mlpdopis">Mékisteus Púlydamantem a Echios Politem skolen, </p>

<p class="mlpdopisbez1radku">v prvním pořadí seče, pak Klonia Agénór zabil,</p>

<p class="mlpdopisbez1radku">Paris pak Déiochovi zas odzadu probodl plece, </p>

<p class="mlpdopisbez1radku">v první řadě když prchal, a hrotem naskrz ho
prohnal.</p>

<p class="mlpdopis12pred">Zatímco Trójané zbroj jim svlékali, achajské mužstvo </p>

<p class="mlpdopisbez1radku">k příkopu ke hlubokému a kolům se přihnalo v zmatku,</p>

<p class="mlpdopisbez1radku">prchalo na všecky strany a za zeď se skrývalo z nouze.</p>

<p class="mlpdopis">Hektór Trójanů lid však pobídl, mohutně vzkřiknuv: </p>

<p class="mlpdopisbez1radku">„Na lodi úprkem žeňte a nechejte krvavé zbroje!</p>

<p class="mlpdopisbez1radku">Koho já opodál lodí bych spatřil, na druhé straně, </p>

<p class="mlpdopisbez1radku">ihned na místě tom jej zabiju — nemyslím, že by </p>

<p class="mlpdopisbez1radku">vlastní bratři a sestry ho po smrti spálili ohněm, </p>

<p class="mlpdopisbez1radku">nýbrž budou ho rvát, až zahyne, před městem psové.“ </p>

<p class="mlpdopis">Řekl a spřežení své rek Hektór po plecích šlehl, </p>

<p class="mlpdopisbez1radku">pobídnuv po řadách lid. — S ním zároveň vykřikli
všichni </p>

<p class="mlpdopisbez1radku">hlučně a řídili vpřed svá spřežení, tahouny vozů, </p>

<p class="mlpdopisbez1radku">náramný činíce křik — jim v popředí Apollón Foibos. </p>

<p class="mlpdopisbez1radku">Příkrý příkopu kraj svou nohou strhuje snadno, </p>

<p class="mlpdopisbez1radku">do hloubky shazoval hlínu a takto jim upravil cestu </p>

<p class="mlpdopisbez1radku">velké šířky a délky, co doletí hozený oštěp, </p>

<p class="mlpdopisbez1radku">kdykoliv nějaký muž jej vymrští, zkoušeje sílu.</p>

<p class="mlpdopis">Po ní v řadách se hnal lid Trójanů — před nimi Foibos </p>

<p class="mlpdopisbez1radku">převzácnou aigidu držel a strhoval achajskou hradbu,
</p>

<p class="mlpdopisbez1radku">lehko, jak nějaký hoch blíž hladiny hromádku písku: </p>

<p class="mlpdopisbez1radku">nejdřív si vystaví hračku, z níž těší se v dětinském
hraní, </p>

<p class="mlpdopisbez1radku">potom ji rukou a nohou zas rozhází — takto se bavě.</p>

<p class="mlpdopis">Takto jsi, zářící Foibe, tak trudnou práci a trýzeň </p>

<p class="mlpdopisbez1radku">Achaiů zboural snadno, v nich samých vzbudil jsi
zmatek.</p>

<p class="mlpdopis12pred">Achajci u lodí svých zas čekali, zdrževše útěk, </p>

<p class="mlpdopisbez1radku">druh tam pobízel druha a ke všem v Olympu bohům </p>

<p class="mlpdopisbez1radku">zdvíhali s prosbou ruce a každý vroucně se modlil, </p>

<p class="mlpdopisbez1radku">avšak Gerénský kmet z nich nejvíce, Achaiů strážce, </p>

<p class="mlpdopisbez1radku">zvedal k nebesům ruce a takto se k Diovi modlil:</p>

<p class="mlpdopis">„Jestli kdo, otče ty Zéve, ti v Argolsku pšenicí hojném, </p>

<p class="mlpdopisbez1radku">tučné ze stehen maso kdy pálil z ovcí a býků, </p>

<p class="mlpdopisbez1radku">za šťastný návrat prose — ty slíbil’s, přikývnuv
hlavou, </p>

<p class="mlpdopisbez1radku">na to si vzpomeň, Zéve, a nám den záhuby odvrať, </p>

<p class="mlpdopisbez1radku">nedej, by achajský lid byl takto nám od Tróů ničen!“
</p>

<p class="mlpdopis">Těmito prosil slovy a Všemoudrý zahřímal hlučně, </p>

<p class="mlpdopisbez1radku">slyše, jak modlí se kmet, jenž pocházel z Nélea
otce.</p>

<p class="mlpdopis">Jak hrom bouřného Dia lid trójský rachotit slyšel, </p>

<p class="mlpdopisbez1radku">zhurta se na soky vrhl a v prudší bitvu se pustil.</p>

<p class="mlpdopis12pred">Jako se příval vln kdys přeleje přes lodní stěnu </p>

<p class="mlpdopisbez1radku">na moři širokých cest, když někdy je nárazem pudí </p>

<p class="mlpdopisbez1radku">vichřice tlak, jímž nával vln jest nejvíce vzdouván,
</p>

<p class="mlpdopisbez1radku">taký byl Trójanů řev, když tehdy se valili přes zeď,
</p>

<p class="mlpdopisbez1radku">pak tam vehnali koňstvo a válčili u zádí lodních </p>

<p class="mlpdopisbez1radku">kopími o dvou hrotech — již nablízku — jedni tu s vozů,
</p>

<p class="mlpdopisbez1radku">druzí pak s černých lodí, když vystoupli na jejich
povrch, </p>

<p class="mlpdopisbez1radku">házeli dlouhé žerdě, jež na lodích k námořní bitvě </p>

<p class="mlpdopisbez1radku">ležely, spojené ztuha, a na konci pobité bronzem.</p>

<p class="mlpdopis12pred">Patroklos za doby té, když trójské i danajské mužstvo </p>

<p class="mlpdopisbez1radku">opodál rychlých lodí kol ochranné válčilo hradby, </p>

<p class="mlpdopisbez1radku">seděl ve stanu zatím a bavil hovorem družným </p>

<p class="mlpdopisbez1radku">mužného přítele svého a na jeho bolestnou ránu </p>

<p class="mlpdopisbez1radku">přikládal hojivý lék, jenž konejší bolesti černé.</p>

<p class="mlpdopis12pred">Ale když znamenal již, jak Trójané útočí na zeď, </p>

<p class="mlpdopisbez1radku">a jak danajský lid jest v útěk lomozný stržen, </p>

<p class="mlpdopisbez1radku">tehdáž zaúpěl žalně, a udeřil dlaněma pádně </p>

<p class="mlpdopisbez1radku">odshora na obě stehna, a běduje promluvil takto:</p>

<p class="mlpdopis">„Nemohu, příteli můj, ač velice toho si žádáš, </p>

<p class="mlpdopisbez1radku">dél již při tobě být, vždyť strašný se rozzuřil
zápas!</p>

<p class="mlpdopisbez1radku">Proto ať tebe tvůj druh teď pobaví — já ale musím </p>

<p class="mlpdopisbez1radku">honem k Achillu jít, bych přiměl hrdinu k boji.</p>

<p class="mlpdopis">Kdopak to ví, když přispěje bůh, zdaž myslí mu pohnu </p>

<p class="mlpdopisbez1radku">přímluvou svou — když domluví druh, jest vždycky to
dobře.“</p>

<p class="mlpdopis">Nohy jej k Achillu nesly, když domluvil.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Útoky Tróů</p>

<p class="mlpdopisbez1radku">odrážel achajský lid pln chrabrosti, ale jich nijak </p>

<p class="mlpdopisbez1radku">nemohli od lodí zahnat, ač počtem bylo jich méně.</p>

<p class="mlpdopisbez1radku">Avšak nemohl též voj trójský danajských šiků </p>

<p class="mlpdopisbez1radku">zlomit a do jejich stanův a korábů nemohl vniknout.</p>

<p class="mlpdopis">Nejinak lodní trám jest rovnán tesařskou šňůrou </p>

<p class="mlpdopisbez1radku">v rukou tesaře znalce, jenž návodem Athény božské </p>

<p class="mlpdopisbez1radku">v celém umění svém jest vycvičen docela dobře, </p>

<p class="mlpdopisbez1radku">takto jich půtky a boj byl rovnou rozestřen měrou; </p>

<p class="mlpdopisbez1radku">každý z oddílů vojsk kol jiné bojoval lodi.</p>

<p class="mlpdopis12pred">Vyrazil Aiantu vstříc rek Hektór, proslavenému: </p>

<p class="mlpdopisbez1radku">o jednu loď tam sváděli boj, však nemohl přece </p>

<p class="mlpdopisbez1radku">Hektór Aianta zahnat a koráb zapálit ohněm, </p>

<p class="mlpdopisbez1radku">ani jej odrazit Aiás, vždyť bůh jej přivedl k lodím.</p>

<p class="mlpdopis">Tehdáž Aiantem statným syn Klytiův, Kalétór jménem, </p>

<p class="mlpdopisbez1radku">kopím byl poraněn v hruď, jak plamen do lodi nesl: </p>

<p class="mlpdopisbez1radku">padl až duněla země, a hlaveň padla mu z ruky.</p>

<p class="mlpdopis">Sotvaže Hektór zhlédl, jak milý bratranec jeho </p>

<p class="mlpdopisbez1radku">mrtev skácel se v prach, byv proboden před lodí
černou, </p>

<p class="mlpdopisbez1radku">trójský a lycký lid hned pobídl, mohutně vzkřiknuv:</p>

<p class="mlpdopis">„Trójané, Lyčané chrabří, i Dardani, válčící zblízka, </p>

<p class="mlpdopisbez1radku">jenom nechtějte, probůh, mi couvnout v těsnotě této,
</p>

<p class="mlpdopisbez1radku">nýbrž Klytiův syn buď zachráněn, sic by mu mohli </p>

<p class="mlpdopisbez1radku">Achajci svléknouti zbroj, když v lodním táboře padl!“</p>

<p class="mlpdopis12pred">Řekl a Aiantu vstříc svým lesklým oštěpem mrštil; </p>

<p class="mlpdopisbez1radku">chybil se sic, však Mastorův syn byl proboden
dřevcem, </p>

<p class="mlpdopisbez1radku">Lykofrón, Aiantův druh, muž Kythéřan, který s ním
bydlil </p>

<p class="mlpdopisbez1radku">pospolu, protože sklál kdys v posvátných Kythérách
muže.</p>

<p class="mlpdopis">Ostrým oštěpem svým jej do hlavy nad ucho bodl, </p>

<p class="mlpdopisbez1radku">jak tam s Aiantem stál — on naznak do prachu padl, </p>

<p class="mlpdopisbez1radku">na zem za zádí lodní, a rázem byl života zbaven.</p>

<p class="mlpdopis12pred">Zachvěl v srdci se Aiás a pravil k bratrovi takto:</p>

<p class="mlpdopisbez1radku">„Teukre ty můj, teď věrný druh nám právě byl zabit, </p>

<p class="mlpdopisbez1radku">Mastorův syn, jenž Kythéřan jest, má obydlí s námi, </p>

<p class="mlpdopisbez1radku">jehož jak otce a matku jsme ve svém ctívali domě.</p>

<p class="mlpdopisbez1radku">Hektór, udatný rek, jej zahubil. — Kdeže jsou tvoje </p>

<p class="mlpdopisbez1radku">smrtící šípy a luk, jejž obdržel’s od boha Foiba?“</p>

<p class="mlpdopis12pred">Řekl, a Teukros slyšel a přiběhnuv, u něho stanul, </p>

<p class="mlpdopisbez1radku">nesa si lučiště pružné a toulec, na střely pouzdro, </p>

<p class="mlpdopisbez1radku">v pravici své, pak na trójský lid své vysílal šípy: </p>

<p class="mlpdopisbez1radku">střelen byl slavný Kleitos, jenž pocházel od
Peisénora</p>

<p class="mlpdopisbez1radku">— druh byl Púlydamantův, a ten zas se z Panthoa
zrodil — </p>

<p class="mlpdopisbez1radku">v rukou když opratě držel a svými byl zaměstnán
koňmi: </p>

<p class="mlpdopisbez1radku">právě je obracel k místu, kde nejvíc se tísnily
šiky,</p>

<p class="mlpdopisbez1radku">Tróům a Hektoru vděk — však záhy ho zastihla zhouba,
</p>

<p class="mlpdopisbez1radku">které nikdo mu z nich, byť toužili, nemohl zdržet, </p>

<p class="mlpdopisbez1radku">neboť zezadu v šíj byl šípem žalostným střelen.</p>

<p class="mlpdopis">Rázem skácel se s vozu a koně mu skočili nazpět, </p>

<p class="mlpdopisbez1radku">prázdným hrčíce vozem. To rozenec Panthoův zhlédl, </p>

<p class="mlpdopisbez1radku">pročež ze všeho nejdřív se koňům naproti vrhnuv, </p>

<p class="mlpdopisbez1radku">vydal je Astynoovi, jenž pocházel od Protióna, </p>

<p class="mlpdopisbez1radku">snažně mu na srdce klada, by držel je, zíraje na ně,
</p>

<p class="mlpdopisbez1radku">blízko. Pak vzdálil se opět a v přední řady se
vmísil.</p>

<p class="mlpdopis12pred">Teukros jinou bral šipku, by střelil krytého kovem </p>

<p class="mlpdopisbez1radku">Hektora.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Tenkrát by boj byl najisto u lodí
skončil, </p>

<p class="mlpdopisbez1radku">kdyby mu, chrabrému reku, byl šipkou ukrátil život.</p>

<p class="mlpdopis">Diův však bystrý duch jej postřehl, kterýžto chránil </p>

<p class="mlpdopisbez1radku">Hektora — oslavu vzal však Teukrovi Telamónovci: </p>

<p class="mlpdopisbez1radku">tětivu, kroucenou pevně, mu přetrhl na luku silném, </p>

<p class="mlpdopisbez1radku">kterou napínal na něj — a proto byl odražen jinam </p>

<p class="mlpdopisbez1radku">těžký, kovaný šíp — též lučiště padlo mu z ruky.</p>

<p class="mlpdopis">Zachvěl v srdci se Teukros a pravil k bratrovi takto: </p>

<p class="mlpdopisbez1radku">„Běda, již pochyby není, že zcela nám záměry bitvy </p>

<p class="mlpdopisbez1radku">maří nějaký bůh — vždyť luk mi teď vyrazil z ruky, </p>

<p class="mlpdopisbez1radku">tětivu, kroucenou nově, mi přetrhl — já ji přec
připjal </p>

<p class="mlpdopisbez1radku">ráno, by množství střel jí vrhaných vydržet mohla!“</p>

<p class="mlpdopis12pred">Na to mu Telamónovec děl v odpověď, veliký Aiás: </p>

<p class="mlpdopisbez1radku">„Odlož tedy svůj luk, můj rozmilý, četné své šípy, </p>

<p class="mlpdopisbez1radku">jestliže maří je bůh, jenž nepřízeň k Danaům pojal, </p>

<p class="mlpdopisbez1radku">vezmi však na plece štít, chop dlouhý do ruky oštěp,
</p>

<p class="mlpdopisbez1radku">bojuj s Trójany dále a druhé povzbuzuj mužstvo, </p>

<p class="mlpdopisbez1radku">ať nám, bez boje aspoň, byť vítězi, nemohou dobýt </p>

<p class="mlpdopisbez1radku">lodí palubou krytých. — Jen chutě se do boje dejme!“</p>

<p class="mlpdopis12pred">Řekl, a bez dlení rek své lučiště do stanu složil, </p>

<p class="mlpdopisbez1radku">pak svůj čtyřvrstvý štít kol plecí zavěsil mocných, </p>

<p class="mlpdopisbez1radku">potom si na hlavu silnou dal přilbici kovanou pevně,
</p>

<p class="mlpdopisbez1radku">na které chochol z žíní se s vrcholu strašlivě
kýval. </p>

<p class="mlpdopisbez1radku">Uchopiv silný oštěp, jenž ostrým hrotem se končil, </p>

<p class="mlpdopisbez1radku">kvapem se do běhu pustil a přiběhnuv u něho stanul.</p>

<p class="mlpdopis12pred">Hektór, jakmile zhlédl, že Teukrovi zmařeny střely, </p>

<p class="mlpdopisbez1radku">trójský a lycký lid hned pobídl, mohutně zkřiknuv:</p>

<p class="mlpdopis">„Trójané, Lyčané chrabří, i Dardani, válčící zblízka, </p>

<p class="mlpdopisbez1radku">přátelé, mužové buďte a pomněte obrany rázné </p>

<p class="mlpdopisbez1radku">podél korábů dutých, vždyť na vlastní oči jsem
viděl, </p>

<p class="mlpdopisbez1radku">muži jak výbornému jsou Diem zmařeny střely! </p>

<p class="mlpdopisbez1radku">Přesnadno Diovu moc jest poznat na mužích v boji, </p>

<p class="mlpdopisbez1radku">kdykoli někomu z nich čest oslavy podává zjevně, </p>

<p class="mlpdopisbez1radku">nebo ho snižuje zas, svou pomocí přispěti nechtě.</p>

<p class="mlpdopis">Takto i Achaiů moc teď snižuje, pomáhá Tróům!</p>

<p class="mlpdopisbez1radku">Nyní se shlukněte k lodím a bojujte! Kdo by byl
raněn </p>

<p class="mlpdopisbez1radku">zblízka neb zpodáli z vás, své smrti a osudu dojda, </p>

<p class="mlpdopisbez1radku">mrtev tu buď — jeť veliká věc, když v obraně vlasti </p>

<p class="mlpdopisbez1radku">mrtev kdo jest: pak jista je choť, jsou jisty i dítky,
</p>

<p class="mlpdopisbez1radku">nedotčen jeho je dům, též majetek, jestliže jednou </p>

<p class="mlpdopisbez1radku">do milé otcovské země se Achajci s koráby vrátí!“</p>

<p class="mlpdopis">Řekl a každému z nich tím vzbudil bojovnou smělost.</p>

<p class="mlpdopis12pred">Aiás na druhy své zas zavolal, Telamónovec:</p>

<p class="mlpdopisbez1radku">„Hanba to Argejci jest! — Teď nezbývá, nežli tu
zhynout, </p>

<p class="mlpdopisbez1radku">aneb zachráněn býti a odvrátit od lodí zhoubu!</p>

<p class="mlpdopisbez1radku">Mníte, až jiskřící přilbou se zmocní korábů Hektór, </p>

<p class="mlpdopisbez1radku">že se pak v otcovskou zem z vás každý dostane pěšky?</p>

<p class="mlpdopisbez1radku">Žádný neslyšel z vás, jak pobízí veškero mužstvo </p>

<p class="mlpdopisbez1radku">Hektór, jenž chtivostí plá, nám jižjiž zapálit lodi?</p>

<p class="mlpdopisbez1radku">Jistěže nikoli k tanci, než do boje Trójany volá!</p>

<p class="mlpdopisbez1radku">Není myšlenka žádná nám nad tuto lepší ni rada, </p>

<p class="mlpdopisbez1radku">než jen v zápase zblízka se silou bíti a rukou.</p>

<p class="mlpdopisbez1radku1">Líp jest najeden ráz buď
naživě zůstat neb zhynout, </p>

<p class="mlpdopisbez1radku">než se tu dlouhý čas tak trápit v strašlivých
řežích, </p>

<p class="mlpdopisbez1radku">nadarmo u dutých lodí a od slabších potírán býti!“</p>

<p class="mlpdopisbez1radku1">Řekl a každému z nich tím
vzbudil bojovnou smělost.</p>

<p class="mlpdopis12pred">Hektór tu Schedia sklál, jenž rodem z Perimédea, </p>

<p class="mlpdopisbez1radku">velel fóckému mužstvu, a Aiás Láodamanta, </p>

<p class="mlpdopisbez1radku">vůdce to pěšího vojska, jenž z Anténora se zrodil.</p>

<p class="mlpdopis">Ze zbroje Púlydamantem byl svlečen z Kyllény Ótos, </p>

<p class="mlpdopisbez1radku">velitel Epeiů mužných a věrný Megétův soudruh.</p>

<p class="mlpdopis">Vida to vrazil naň Megés — však hrdina statný se vyhnul </p>

<p class="mlpdopisbez1radku">stranou — i chybil se hrot — vždyť nechtěl dopustit
Foibos, </p>

<p class="mlpdopisbez1radku">aby tam Panthoův syn byl v předních usmrcen řadách.</p>

<p class="mlpdopisbez1radku">Za to však do hrudi, v střed, své kopí Kroismovi
vrazil: </p>

<p class="mlpdopisbez1radku">padl, až duněla země, on s plecí svlékal mu krunýř.</p>

<p class="mlpdopis">Zatím hrdinský Dolops naň vyrazil, oštěpu znalec,</p>

<p class="mlpdopisbez1radku">Lampův to syn, vždyť z Lampa měl rod, jenž předním
byl rekem, </p>

<p class="mlpdopisbez1radku">rodem jsa z Láomedonta, a znalý byl obrany rázné.</p>

<p class="mlpdopis">Tehdáž v Megétův štít svým kopím do středu bodl, </p>

<p class="mlpdopisbez1radku">zblízka se vyřítiv naň, však zdržel ránu mu krunýř, </p>

<p class="mlpdopisbez1radku">pevný, složený z plátů, jejž Fýleus hrdina kdysi </p>

<p class="mlpdopisbez1radku">od řeky Selléentu, až z Efyry, přivezl s sebou.</p>

<p class="mlpdopisbez1radku">Dal mu jej Eufétés vládce a Dolopův hostinný přítel,
</p>

<p class="mlpdopisbez1radku">aby jej do boje nosil, by chránil ho nepřátel
lítých.</p>

<p class="mlpdopis">Krunýř od jeho syna i tenkrát odvrátil zhoubu.</p>

<p class="mlpdopis">Do přilby s chocholem hustým jej ostrým oštěpem bodnuv, </p>

<p class="mlpdopisbez1radku">v její kovový kužel, až nahoře, hrdina Megés, </p>

<p class="mlpdopisbez1radku">srazil mu žíněný chochol tím úderem — na zemi rázem </p>

<p class="mlpdopisbez1radku">celý do prachu padl, jsa čerstvou červení lesklý.</p>

<p class="mlpdopis">Zatím co směle s ním válčil a ve své vítězství doufal, </p>

<p class="mlpdopisbez1radku">bojovný Átreův syn vtom přišel Megéta bránit: </p>

<p class="mlpdopisbez1radku">hrdina stoupnuv si zaň, však potajmu, do plecí bodl </p>

<p class="mlpdopisbez1radku">Dolopa oštěpem svým, hrot prsoma proletěl chtivě, </p>

<p class="mlpdopisbez1radku">mrštěn s prudkostí vpřed.</p>

<p class="mlpdopisbez1radku">&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Rek
na tvář poraněn padl.</p>

<p class="mlpdopisbez1radku">Oba se na něj vrhli a kovaný krunýř mu svlékli </p>

<p class="mlpdopisbez1radku">s plecí.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Tu příbuzným svým rek Hektór domlouval
všechněm, </p>

<p class="mlpdopisbez1radku">zvlášť však Melanippovi, jenž pocházel z Hiketáona, </p>

<p class="mlpdopisbez1radku">rekovi velké síly. Ten v Perkópě loudavé krávy </p>

<p class="mlpdopisbez1radku">pásal nějaký čas, když ještě byl nepřítel vzdálen.</p>

<p class="mlpdopis">Ale když achajský lid pak přivezly prohnuté lodi, </p>

<p class="mlpdopisbez1radku">přišel do Tróje zpět, kdež v trójském vynikal
mužstvu, </p>

<p class="mlpdopisbez1radku">společně s Priamem bydle, jenž ctil ho jak vlastní
své syny.</p>

<p class="mlpdopis">Tohoto Hektór plísnil, děl slovo a promluvil takto: </p>

<p class="mlpdopisbez1radku">„Takto-li, příteli můj, chcem chabnout? — Copak tvé
srdce </p>

<p class="mlpdopisbez1radku">nijak dojato není, když tvůj byl bratranec zabit?</p>

<p class="mlpdopisbez1radku">Nevidíš sám, jak na jeho zbroj dav nepřátel padl!?</p>

<p class="mlpdopis">Za mnou! Nemožno jest již válčit s Achajci z dálky, </p>

<p class="mlpdopisbez1radku">dokud buď nezhynou všichni neb strmé Ílion svaté </p>

<p class="mlpdopisbez1radku">nebude zbořeno zcela a pobiti občané naši!“</p>

<p class="mlpdopis">Řekl a v čele se bral, s ním rek šel podobný bohům.</p>

<p class="mlpdopis12pred">Aiás danajský lid zas pobízel, Telamónovec:</p>

<p class="mlpdopisbez1radku">„Přátelé, mužové buďte a studem naplňte duši!</p>

<p class="mlpdopisbez1radku">Druh nechť druha se stydí, když válčíte v zuřivé
seči: </p>

<p class="mlpdopisbez1radku">druha-li stydí se druh, jest víc jich živo než
padne, </p>

<p class="mlpdopisbez1radku">když však prchají z boje, tu slávy ni obrany není!“</p>

<p class="mlpdopis">Pravil; lid od sebe sám již dychtiv statně se bránit, </p>

<p class="mlpdopisbez1radku">domluvu k srdci si vzal, pak bez dlení kovovou
hradbou </p>

<p class="mlpdopisbez1radku">sevřel koráby kol.</p>

<p class="mlpdopis12pred">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Zeus Trójany pobídl na ně.</p>

<p class="mlpdopis">Povzbuzen od Átreovce syn Nestorův, statného reka:</p>

<p class="mlpdopisbez1radku">„Nikdo tu z Achaiů není, kdo věkem by tebe byl
mladší, </p>

<p class="mlpdopisbez1radku">kdo by byl rychlejší v běhu a tolik v zápase silný!</p>

<p class="mlpdopisbez1radku">Nechtěl bys vyskočit z řady a probodnout někoho z Tróů?“</p>

<p class="mlpdopis">Řekl a odkvapil sám zas do řady, podnítiv druha: </p>

<p class="mlpdopisbez1radku">z přední vyskočil řady a lesklým oštěpem mrštil, </p>

<p class="mlpdopisbez1radku">bystře se rozhlédnuv kol.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Hned
couvali Trójané před ním, </p>

<p class="mlpdopisbez1radku">jakmile po nich mrštil. On kopím nehodil marně: </p>

<p class="mlpdopisbez1radku">mrštiv po Melanippu, jenž pocházel z Hiketáona, </p>

<p class="mlpdopisbez1radku">právě když vrhal se v boj, blíž bradavky prsní ho
bodl.</p>

<p class="mlpdopis">Padl, až duněla země, a brnění zařinklo na něm. </p>

<p class="mlpdopisbez1radku">Přiskočil Nestorův syn jak pes, když na laň se
vrhne, </p>

<p class="mlpdopisbez1radku">kterou zastřelil šíp: Když vyběhla z doupěte právě, </p>

<p class="mlpdopisbez1radku">lovec ji střelil šťastně a rázem ji života zbavil.</p>

<p class="mlpdopis">Takto se na tebe hnal syn Nestorův, hrdino statný, </p>

<p class="mlpdopisbez1radku">aby ti odňal zbroj.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Však slavný
Hektór to spatřiv, </p>

<p class="mlpdopisbez1radku">ihned vyšel mu vstříc, skrz vražednou vřavu se žena.</p>

<p class="mlpdopisbez1radku1">Nevyčkal Nestorův syn,
byť mrštným byl válečníkem, </p>

<p class="mlpdopisbez1radku">nýbrž prchl jak lev, jenž udělav nějakou škodu — </p>

<p class="mlpdopisbez1radku">buďže byl od něho pes, neb pastýř při skotu zabit — </p>

<p class="mlpdopisbez1radku">prchá, než pastýřů dav naň vyrazí, odevšad shluklý.</p>

<p class="mlpdopisbez1radku1">Tak syn Nestorův prchl,
a za ním s Trójany Hektór, </p>

<p class="mlpdopisbez1radku">nesmírný činíce křik, svá žalná házeli dřevce.</p>

<p class="mlpdopisbez1radku">Pak teprv obrátil tvář, když přišel k zástupu druhů.</p>

<p class="mlpdopis12pred">Trójané podobni lvům, již žerou syrové maso, </p>

<p class="mlpdopisbez1radku">na lodi úprkem hnali a Diovu plnili vůli, </p>

<p class="mlpdopisbez1radku">který nadbytek sil v nich vzbuzoval — Achaiům ducha </p>

<p class="mlpdopisbez1radku">zchromoval, slávu a čest jim ztěžoval, Trójany
nutkal, </p>

<p class="mlpdopisbez1radku">neboť si raděj žádal, by velké dosáhl slávy </p>

<p class="mlpdopisbez1radku">z Priama zrozený Hektór a planoucí nezmarný oheň </p>

<p class="mlpdopisbez1radku">do lodí křivých vrhl, a Thetidě nesmírnou žádost </p>

<p class="mlpdopisbez1radku">celou splniti moh‘ — vždyť čekal všemoudrý otec, </p>

<p class="mlpdopisbez1radku">co by jen zahlédl zář, jak vyšlehne z hořící lodi, </p>

<p class="mlpdopisbez1radku">poněvadž od té chvíle zas zpětný od lodí útěk </p>

<p class="mlpdopisbez1radku">Tróům způsobit chtěl, však Danaům oslavu dáti.</p>

<p class="mlpdopis">Takový chovaje plán teď vzněcoval u lodí dutých </p>

<p class="mlpdopisbez1radku">Hektora, z Priama rodem, jenž sám již po boji
dychtil.</p>

<p class="mlpdopis">Zuřil jak kopiník Arés neb požár záhuby plný </p>

<p class="mlpdopisbez1radku">v horách zuřívá někdy neb v hlubinách houštiny
lesní: </p>

<p class="mlpdopisbez1radku">pěnou okolo úst byl potřísněn, plameny z očí, </p>

<p class="mlpdopisbez1radku">z děsných rekových brv, jen sršely — strašně se
třásla </p>

<p class="mlpdopisbez1radku">přilbice kolem spánků — jak zuřivě bojoval Hektór, </p>

<p class="mlpdopisbez1radku">neboť Kronovec sám byl s nebes pomocník jeho,</p>

<p class="mlpdopisbez1radku">Zeus, jenž Hektoru jen, z tak velkého hrdinů počtu, </p>

<p class="mlpdopisbez1radku">dával slávu a čest — vždyť jenom kratičkou dobu </p>

<p class="mlpdopisbez1radku">měl již na světě žíti, a osudnou hodinu smrti </p>

<p class="mlpdopisbez1radku">silou Achilla vládce mu chystala bohyně Pallas.</p>

<p class="mlpdopis12pred">Tehdáž achajský šik chtěl prolomit, pokusy čině, </p>

<p class="mlpdopisbez1radku">kdekoli nejhustší zástup a nejlepší uviděl zbraně.</p>

<p class="mlpdopis">Nemohl přece ni tak jich prolomit, jakkoli toužil, </p>

<p class="mlpdopisbez1radku">stáliť všichni jak zeď, druh při druhu, jako by
stála </p>

<p class="mlpdopisbez1radku">strmá, veliká skála, jež u tůně pěnivé trčíc, </p>

<p class="mlpdopisbez1radku">čelí, když ostrých větrů se přiženou nárazy prudké, </p>

<p class="mlpdopisbez1radku">čelí i vzdutým vlnám, jež bijí zuřivě do ní.</p>

<p class="mlpdopis">Taktéž Danaů voj jim vzdoroval, neprchal nikdo, </p>

<p class="mlpdopisbez1radku">v dav však vrhl se rek, jenž celý plamenem zářil: </p>

<p class="mlpdopisbez1radku">vřítil se v něj, jak nával vln, když do lodi vpadne,
</p>

<p class="mlpdopisbez1radku">zdvižený vichrem z mračen a vzbouřený — rázem tu
celý </p>

<p class="mlpdopisbez1radku">koráb se zahalí v pěnu a strašná vichřice větrů </p>

<p class="mlpdopisbez1radku">do placht korábu hučí a plavec v duši se chvěje, </p>

<p class="mlpdopisbez1radku">obavy pln, vždyť jen tak tak své uniká smrti.</p>

<p class="mlpdopis">Takto i Danaů duch byl hrůzou rozrýván v prsou.</p>

<p class="mlpdopis">Hektór jak lítý lev, jenž vrhne se na stádo skotu, </p>

<p class="mlpdopisbez1radku">který v poloze nízké a na velké louce se pase, </p>

<p class="mlpdopisbez1radku">bez počtu — jejich pastýř však není vycvičen ještě, </p>

<p class="mlpdopisbez1radku">aby se o život krav dal v zápas naproti lvovi.</p>

<p class="mlpdopis">On sic po všechen čas buď v pozadí kráčí, neb v čele </p>

<p class="mlpdopisbez1radku">zároveň se svým stádem, lev do středu vpadne a krávu
</p>

<p class="mlpdopisbez1radku">zadáví — druhý se skot dá na útěk.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Podobně prchlo </p>

<p class="mlpdopisbez1radku">zděšeně před Priamovcem a před Diem achajské
mužstvo, </p>

<p class="mlpdopisbez1radku">všechno — jen Perifétés byl zabit, hrdina z Mykén,</p>

<p class="mlpdopisbez1radku">Kopreův milený syn, jenž od vládce Eurysthéa </p>

<p class="mlpdopisbez1radku">k silnému Hérákléu kdys chodíval jakožto posel.</p>

<p class="mlpdopisbez1radku">Z něho se narodil on, syn lepší z horšího otce </p>

<p class="mlpdopisbez1radku">všemožnou zdatností svou, jak chrabrým bojem, tak
během; </p>

<p class="mlpdopisbez1radku">také rozumem svým byl k prvním v Mykénách řazen.</p>

<p class="mlpdopis">Hektoru tehdy ten muž dal dobýt oslavy vzácné: </p>

<p class="mlpdopisbez1radku">když se chtěl obrátit nazpět, tu narazil na okraj
štítu, </p>

<p class="mlpdopisbez1radku">který nosíval sám, až po paty, k odrazu kopí, </p>

<p class="mlpdopisbez1radku">o ten klopýtnuv tedy, pad naznak a na hlavě přilba </p>

<p class="mlpdopisbez1radku">strašný vydala zvuk kol skrání padlého reka.</p>

<p class="mlpdopis">Bystře to spatřil Hektór a přiběhnuv, u něho stanul, </p>

<p class="mlpdopisbez1radku">v prsa mu vrazil kopí a zabil ho na očích přátel, </p>

<p class="mlpdopisbez1radku">kteří nemohli přec, byť truchliví pro druha svého, </p>

<p class="mlpdopisbez1radku">pomoci — postrachem byl jim samým slavený Hektór.</p>

<p class="mlpdopis12pred">Octli se před loďmi přímo, a krajní je ukryly lodi, </p>

<p class="mlpdopisbez1radku">které vytáhli nejdál — a za nimi přitrhli Trójští.</p>

<p class="mlpdopis">Achajci od lodí svých, byť neradi, ucouvli tehdáž, </p>

<p class="mlpdopisbez1radku">od prvních — u stanů svých však stanuli hromadně
všichni, </p>

<p class="mlpdopisbez1radku">aniž se rozptýlil lid vším táborem: stud je a bázeň </p>

<p class="mlpdopisbez1radku">zdržely: na druha druh jen pořád hlasitě volal.</p>

<p class="mlpdopis12pred">Avšak Gerénský kmet z nich nejvíce, Achaiů strážce, </p>

<p class="mlpdopisbez1radku">horoucně každého žádal a při jeho rodičích prosil:</p>

<p class="mlpdopis">„Přátelé, mužové buďte a studem naplňte duši </p>

<p class="mlpdopisbez1radku">přede vším lidem světa, a při tom si vzpomeňte každý
</p>

<p class="mlpdopisbez1radku">na své dítky a choť, svůj majetek, rodiče svoje, </p>

<p class="mlpdopisbez1radku">ať je už naživě máte, či odešli v Hádovo sídlo —</p>

<p class="mlpdopisbez1radku">při těch tedy teď já vás prosím, vzdálených odsud, </p>

<p class="mlpdopisbez1radku">statečně v zápase stůjte — ó nedejte strhnout se v útěk!“</p>

<p class="mlpdopis">Řekl a každému z nich tím vzbudil bojovnou smělost.</p>

<p class="mlpdopis12pred">Tehdáž temnoty mrak jim s očí Athéné sňala, </p>

<p class="mlpdopisbez1radku">božský, a s obou stran jim jasné zasvitlo světlo, </p>

<p class="mlpdopisbez1radku">stejně i se strany loďstva i se strany společné
války:</p>

<p class="mlpdopisbez1radku">Hektór, bojovník statný, i druhové spatřeni byli </p>

<p class="mlpdopisbez1radku">od těch, co v pozadí stáli a účast neměli v boji, </p>

<p class="mlpdopisbez1radku">jakož i od oněch všech, kdož válčili u lodí
rychlých.</p>

<p class="mlpdopis12pred">Aiantu, chrabrému reku, se dél již nechtělo v srdci </p>

<p class="mlpdopisbez1radku">zároveň s ostatními se opodál zápasu držet, </p>

<p class="mlpdopisbez1radku">nýbrž se po krytech lodních jal přecházet kročejem
dlouhým, </p>

<p class="mlpdopisbez1radku">velikou lodní žerdí v své pádné mávaje dlani, </p>

<p class="mlpdopisbez1radku">spojenou pevnými kruhy a dlouhou dvacet dva lokte.</p>

<p class="mlpdopis12pred">Jako když nějaký muž zná po koních uměle skákat, </p>

<p class="mlpdopisbez1radku">kterýžto z mnohých koní jen čtyři si zvolí a spřáhne,
</p>

<p class="mlpdopisbez1radku">potom je rozžene s pláně a prudce je pohání k městu,
</p>

<p class="mlpdopisbez1radku">po hlavní silnici jeda — a mnozí s podivem na něj </p>

<p class="mlpdopisbez1radku">hledí, muži i ženy, on pořád a s jistotou pevnou </p>

<p class="mlpdopisbez1radku">s koně vždy na koně skáče a střídá je — koňové letí;
</p>

<p class="mlpdopisbez1radku">nejinak po četných krytech rek Aiás na lodích
rychlých </p>

<p class="mlpdopisbez1radku">chodil kročejem dlouhým a hlas mu až k nebesům
sahal.</p>

<p class="mlpdopis">Pořád strašlivě křičel a nutkal danajské mužstvo </p>

<p class="mlpdopisbez1radku">stanův a korábův svých být ochranou.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Ale
ni Hektór</p>

<p class="mlpdopisbez1radku">nezůstal v hlučném davu svých krajanův oděných v krunýř.</p>

<p class="mlpdopisbez1radku1">Jako když plavý orel se
na hejno křídlatých ptáků </p>

<p class="mlpdopisbez1radku">rozletí v ráz, již na březích řek své hledají
pastvy, </p>

<p class="mlpdopisbez1radku">jeřábů, divokých hus neb labutí s dlouhými krky, </p>

<p class="mlpdopisbez1radku">podobně vyrazil rek též na koráb temné přídy,</p>

<p class="mlpdopisbez1radku">vyskočiv vstříc — syn Kronův, Zeus, jej zezadu
tlačil, </p>

<p class="mlpdopisbez1radku">rukou velikou velmi, a zároveň povzbudil mužstvo.</p>

<p class="mlpdopis12pred">Opět zuřivý boj byl rozpoután u lodí rychlých.</p>

<p class="mlpdopisbez1radku">Tehdy bys býval myslil, že čerství a nezmožitelní </p>

<p class="mlpdopisbez1radku">spolu se srážejí v seč — jak s velkou válčili chutí.</p>

<p class="mlpdopis">Tyto pak válčící lid měl myšlenky: achajské mužstvo, </p>

<p class="mlpdopisbez1radku">že již najisto zmar jich nemine, nýbrž že zhynou;</p>

<p class="mlpdopisbez1radku">Trójanům ve hrudi duch zas doufal, každému zvláště, </p>

<p class="mlpdopisbez1radku">lodi že zapálí ohněm a pobijí achajské reky.</p>

<p class="mlpdopis">Tak tam smýšleli v duchu a čelem si naproti stáli.</p>

<p class="mlpdopis12pred">A již mořské lodi se za záď uchopil Hektór, </p>

<p class="mlpdopisbez1radku">krásné, plující rychle, jež přivezla Prótesiláa, </p>

<p class="mlpdopisbez1radku">do Tróje — v otcovskou zem však z Tróje ho nevezla
nazpět.</p>

<p class="mlpdopis">O tuto válčíce loď, jak danajské mužstvo, tak trójské, </p>

<p class="mlpdopisbez1radku">spolu se tváří v tvář tam hubili. — Takto pak ovšem </p>

<p class="mlpdopisbez1radku">žádný na příval šípův a oštěpů nečekal v dáli, </p>

<p class="mlpdopisbez1radku">nýbrž nablízku stáli, a odvahu majíce svornou, </p>

<p class="mlpdopisbez1radku">sekyrou břitkého ostří a teslicí sváděli bitvu, </p>

<p class="mlpdopisbez1radku">nebo i velkým mečem neb kopím o dvojím hrotu.</p>

<p class="mlpdopis">Mečů s krásnými jilci a zdobených černými pruhy </p>

<p class="mlpdopisbez1radku">hojně jim padalo z rukou, a jiné padaly s plecí </p>

<p class="mlpdopisbez1radku">mužů vedoucích boj — krev proudila po zemi černé.</p>

<p class="mlpdopis12pred">Hektór, jak za kormu loď již popadl, pustit ji nechtěl,
</p>

<p class="mlpdopisbez1radku">hlavici v rukou maje, a volal na trójské mužstvo:</p>

<p class="mlpdopis">„Oheň! — A hromadný ryk teď zdvihněte zároveň všichni! </p>

<p class="mlpdopisbez1radku">Zeus nám nyní dal den, jenž všecky nám nahradí jiné:
</p>

<p class="mlpdopisbez1radku">achajských dobýt lodí, jež připluvše bez vůle bohů, </p>

<p class="mlpdopisbez1radku">nesmírné množství běd nám spáchaly — vinou však
kmetů: </p>

<p class="mlpdopisbez1radku">kdykoliv já jsem chtíval zde bojovat u zádí lodních,
</p>

<p class="mlpdopisbez1radku">kmeti mě zráželi vždycky a bránili trójskému
mužstvu. — </p>

<p class="mlpdopisbez1radku">Jestliže tenkráte Zeus nás zemdlíval, vidoucí v dálku,
</p>

<p class="mlpdopisbez1radku">nyní Olympan sám nás pobízí k tomu a pudí!“</p>

<p class="mlpdopis">Řekl, ti prudčeji vzpláli a na lid se achajský vrhli:</p>

<p class="mlpdopis12pred">Aiás nemohl dél již vytrvat, střelami tísněn, </p>

<p class="mlpdopisbez1radku">avšak couvl jen málo — vždyť myslil, že mu je
zhynout — </p>

<p class="mlpdopisbez1radku">na lávku o sedmi stopách a sešel s paluby lodní.</p>

<p class="mlpdopis">Tam tedy hrdina stál — však číhaje, oštěpem vždycky </p>

<p class="mlpdopisbez1radku">od lodí odrážel muže, když nesl kdo nezmarný oheň, </p>

<p class="mlpdopisbez1radku">pořád strašlivě křiče a nutkaje danajské mužstvo:</p>

<p class="mlpdopis">„Přátelé, danajští reci, již Areu sloužíte v bitvách, </p>

<p class="mlpdopisbez1radku">druhové, mužové buďte a pomněte obrany rázné!</p>

<p class="mlpdopis">Mníme, že nějaký voj jest k naší ochraně vzadu? — </p>

<p class="mlpdopisbez1radku">Či snad pevnější zeď, jež mužům odvrátí zhoubu?</p>

<p class="mlpdopisbez1radku">Není tu nablízko město, kol s pevnými věžemi v hradbách,
</p>

<p class="mlpdopisbez1radku">v němž by nás ochránil lid, jenž mohl by vítězství
zjednat: </p>

<p class="mlpdopisbez1radku"><span class="mlpznakkurziva11b">tady</span> jsme, na <span class="mlpznakkurziva11b">trójské</span> pláni, a Trójští jsou <span class="mlpznakkurziva11b">oděni</span> v <span class="mlpznakkurziva11b">krunýř</span><i class="calibre14">,
</i></p>

<p class="mlpdopisbez1radku">s<i class="calibre14"> </i>širým za zády mořem a vzdáleni otcovské
země!</p>

<p class="mlpdopis">Pročež v rukou je spása a nikoli v chabosti války!“</p>

<p class="mlpdopis">Řekl a divou silou svým ostrým dorážel kopím: </p>

<p class="mlpdopisbez1radku">jestliže z Trójanů někdo se k dutým korábům blížil </p>

<p class="mlpdopisbez1radku">se žhoucím ohněm v rukou dle rozkazu Hektora vládce,
</p>

<p class="mlpdopisbez1radku">Aiás čekaje na ně, svým dlouhým je ubíjel kopím.</p>

<p class="mlpdopis">Dvanáct v popředí lodi jich proklál, docela zblízka.</p>

</div>
</body>
</html>