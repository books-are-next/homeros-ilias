<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Ílias</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection13">

<h2 class="mlpuroven1zvlastnipripady">ZPĚV XIX.</h2>

<p class="mlpdopisbez1radku">Zora když v rouše jak šafrán se od proudův
Ókeanových </p>

<p class="mlpdopisbez1radku">zdvíhala, nesouc světlo i věčným bohům i lidem,</p>

<p class="mlpdopisbez1radku">Thetis se blížila k lodím a božské nesla tam dary.</p>

<p class="mlpdopisbez1radku">Zhlédla, jak milený syn v svém objetí Patrokla maje,
</p>

<p class="mlpdopisbez1radku">hlasitě nad ním pláče, a četní druzi kol něho </p>

<p class="mlpdopisbez1radku">slzeli s ním. </p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; V jich střed vtom vstoupí
bohyně jasná, </p>

<p class="mlpdopisbez1radku">vřele mu pravici stiskne, dí slovo a promluví takto:</p>

<p class="mlpdopis">„Jeho tu, milé dítě, již nechejme, ač je nám krušno, </p>

<p class="mlpdopisbez1radku">ležet, když po vůli boží již jednou života pozbyl!</p>

<p class="mlpdopisbez1radku">Ty však skvostnou tu výzbroj, a překrásnou, od boha
přijmi, </p>

<p class="mlpdopisbez1radku">jakou žádný člověk až dosud na plecích neměl!“</p>

<p class="mlpdopis12pred">Tak tedy bohyně řekla a od boha Héfaista výzbroj </p>

<p class="mlpdopisbez1radku">složila před synem svým — zbroj zařinkla, lepé to
dílo.</p>

<p class="mlpdopis">Všechen tu Achillův lid jat zděšením, odvahy neměl </p>

<p class="mlpdopisbez1radku">žádný pohledět na ni — a ucouvli.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Sotva
ji zhlédl </p>

<p class="mlpdopisbez1radku">Achilleus, prudký vztek v něm zahořel, v hlavě mu
oči </p>

<p class="mlpdopisbez1radku">z víček hrozným žárem jak ohnivou zableskly září; </p>

<p class="mlpdopisbez1radku">z bohatých skvostných darů se těšil, drže je v rukou.</p>

<p class="mlpdopis12pred">Ale když dost již dlouho se nadíval na skvostné dílo, </p>

<p class="mlpdopisbez1radku">ozval se ke své matce a pravil perutná slova:</p>

<p class="mlpdopis">„Zbroj tu mi, matko, dal bůh, vždyť taková může jen býti </p>

<p class="mlpdopisbez1radku">dílem nesmrtných bohů — to nesvede smrtelný člověk!</p>

<p class="mlpdopis">Nyní ovšem se já již vyzbrojím, avšak se hrozně </p>

<p class="mlpdopisbez1radku">bojím, že po čas boje mi statnému Menoitiovci </p>

<p class="mlpdopisbez1radku">do ran vbodených kopím se zatím usadí mouchy, </p>

<p class="mlpdopisbez1radku">&#160;</p>

<p class="mlpdopisbez1radku">uvnitř se zlíhnou larvy a mrtvé zohyzdí tělo, </p>

<p class="mlpdopisbez1radku">z něhož je zahlazen život, a celé tělo že zetlí.“</p>

<p class="mlpdopis12pred">Thetis třpytivých nohou mu na to zas pravila toto: </p>

<p class="mlpdopisbez1radku">„Synáčku, o tuto věc v svých prsou starostí neměj!</p>

<p class="mlpdopisbez1radku">O to se pokusím já, bych zahnala plaché ty roje, </p>

<p class="mlpdopisbez1radku">mouchy, jež hlodají muže, když pozbudou života v boji.
</p>

<p class="mlpdopisbez1radku">Neboť kdyby tu ležel až do konce plného roku, </p>

<p class="mlpdopisbez1radku">bude mu po všechen čas pleť netknuta, ano i lepší.</p>

<p class="mlpdopis">Ty však v poradní sněm teď svolej danajské vůdce, </p>

<p class="mlpdopisbez1radku">hněvu, jejž na krále máš, dej výhost, na vládce
lidu, </p>

<p class="mlpdopisbez1radku">potom se do boje chystej, co nejrychlej, v sílu se
oděj!“</p>

<p class="mlpdopis">Takto mu pravila Thetis a odvážnou statnost mu vdechla, </p>

<p class="mlpdopisbez1radku">potom však božský balsám a rudý Patroklu nektar </p>

<p class="mlpdopisbez1radku">do nosních dírek kápla, by porucha těla se netkla.</p>

<h3 class="mlpuroven3ilias" id="sigil_toc_id_33">Achilleus se chystá do boje</h3>

<p class="mlpdopisbez1radku">Od rychlých korábů svých voj Danaů valem se hrnul: </p>

<p class="mlpdopisbez1radku">nejinak mrazný sníh k nám lítá s oblohy hustě, </p>

<p class="mlpdopisbez1radku">nárazem Borea hnán, jenž v jasném nebi se rodí, </p>

<p class="mlpdopisbez1radku">stejně se tehdáž přilby, jež leskem se blyštěly
skvělým,</p>

<p class="mlpdopisbez1radku">z lodí hrnuly hustě, i uprostřed vypouklé štíty, </p>

<p class="mlpdopisbez1radku">krunýře pevných plátů a dlouhá z jasanu kopí.</p>

<p class="mlpdopis12pred">K obloze dorážel třpyt, kol celá zaplála země </p>

<p class="mlpdopisbez1radku">od lesku kovových zbraní, a dupot se ozýval nohou; </p>

<p class="mlpdopisbez1radku">Achilleus, slavný rek, v jich středu si oblékal
výzbroj.</p>

<p class="mlpdopis">Ozval se skřípot zubů a z očí mu plameny plály, </p>

<p class="mlpdopisbez1radku">které jak ohnivá zář z nich sršely — v srdce mu
vnikal </p>

<p class="mlpdopisbez1radku">nesnesitelný bol — rek hněvem na Tróy soptě, </p>

<p class="mlpdopisbez1radku">božské dary si bral, jež Héfaistos mistrně zrobil:</p>

<p class="mlpdopis12pred">Holeně ze všeho nejdřív si položil okolo lýtek, </p>

<p class="mlpdopisbez1radku">krásné, které k nohám mu vázaly stříbrné spony, </p>

<p class="mlpdopisbez1radku">potom těžký krunýř si připínal okolo prsou.</p>

<p class="mlpdopis">Stříbrem zdobený meč pak na svá pověsil plece, </p>

<p class="mlpdopisbez1radku">bronzový, potom si štít vzal do ruky, velký a pevný,
</p>

<p class="mlpdopisbez1radku">z kterého jasný lesk, jak z měsíce, do dálky zářil.</p>

<p class="mlpdopis">Podobně na moři jest, když lodníkům zjeví se záře </p>

<p class="mlpdopisbez1radku">z plamene rozhořelého, jenž vysoko na horách hoří, </p>

<p class="mlpdopisbez1radku">v samotě, v ohradě stád, však lodníky proti jich
vůli </p>

<p class="mlpdopisbez1radku">vichřice na rybné moře a daleko od přátel ženou — </p>

<p class="mlpdopisbez1radku">nejinak sálala zář až k nebesům z rekova štítu, </p>

<p class="mlpdopisbez1radku">krásného, úpravného. — Pak pevnou na hlavu přilbu </p>

<p class="mlpdopisbez1radku">vložil, zdvihnuv ji rukou.</p>

<p class="mlpdopisbez1radku">&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Jak
na nebi hvězda se leskla </p>

<p class="mlpdopisbez1radku">přilbice s chocholem z žíní a kolem vlásiny vlály, </p>

<p class="mlpdopisbez1radku">ze zlata, které v hřeben bůh Héfaistos zasadil
hustě.</p>

<p class="mlpdopis12pred">Potom zkusil se sám v té výzbroji Achilleus slavný, </p>

<p class="mlpdopisbez1radku">zdali mu přiléhá dobře a sličné údy jsou volné: </p>

<p class="mlpdopisbez1radku">výzbroj byla jak křídla a zdvíhala vládyku mužstva.</p>

<p class="mlpdopis12pred">Nato pak otcův oštěp si Achilleus vytáhl z pouzdra, </p>

<p class="mlpdopisbez1radku">těžký, velký, pevný. Jím nemohl z Achaiů nikdo</p>

<p class="mlpdopisbez1radku">mávat — jen Achilleus sám jím jediný mávnouti uměl. </p>

<p class="mlpdopisbez1radku">Pélijský jasan to byl, jejž Cheirón s vrcholu hory </p>

<p class="mlpdopisbez1radku">Pélia daroval otci, by rekům přinášel zhoubu.</p>

<p class="mlpdopis12pred">Koně mu Alkimos rek pak zapřahal s Automedontem, </p>

<p class="mlpdopisbez1radku">horlivě: řemeny prsní jim připjali krásné a vtiskli </p>

<p class="mlpdopisbez1radku">udidla do jejich tlamy a otěže vázali vzadu </p>

<p class="mlpdopisbez1radku">ke korbě důkladně sbité. Pak bičík uchopil rukou </p>

<p class="mlpdopisbez1radku">lesklý, do dlaně vhodný, a vyskočil Automedón </p>

<p class="mlpdopisbez1radku">na vůz, pak oděn jsa v zbroj, též Achilleus odzadu
vstoupil, </p>

<p class="mlpdopisbez1radku">třpytě se výzbrojí svou jak zářící na nebi Jasoň.</p>

<p class="mlpdopis12pred">Hrdina strašlivě vzkřikl a na koně otcovy zvolal:</p>

<p class="mlpdopisbez1radku">„Xanthe a Balie moji, vy z Podargy synové slavní, </p>

<p class="mlpdopisbez1radku">líp teď myslete na to, jak spasit řidiče svého </p>

<p class="mlpdopisbez1radku">opět v Danaů mužstvo, až zápasu budem už syti, </p>

<p class="mlpdopisbez1radku">ne jak Patrokla mého jste nechali mrtvého ležet!“</p>

<p class="mlpdopis12pred">Rychle mu zpode jha kůň zas pravil, střelhbitý v běhu, </p>

<p class="mlpdopisbez1radku">Xanthos, nakloniv hlavu, i vypadla koňovi hříva </p>

<p class="mlpdopisbez1radku">z podkladu pode jhem z jařma, až k samé splývajíc
půdě — </p>

<p class="mlpdopisbez1radku">Héré bělostných loktů mu schopnost poskytla řeči —:</p>

<p class="mlpdopis">„Ovšemže, aspoň nyní, tě spasíme, obrovský reku, </p>

<p class="mlpdopisbez1radku">je ti však záhuby den již nablízku, vinni však
nejsme, </p>

<p class="mlpdopisbez1radku">nýbrž veliké božstvo a mocný života osud.</p>

<p class="mlpdopis">Nevzali pro naši lenost a pro naši váhavost v běhu </p>

<p class="mlpdopisbez1radku">Trójané Patroklův krunýř a jemu ho nesňali s plecí, </p>

<p class="mlpdopisbez1radku">nýbrž přemocný bůh, syn Látóny kadeří krásných, </p>

<p class="mlpdopisbez1radku">zabil ho v předních řadách a Hektoru oslavu zjednal.</p>

<p class="mlpdopis">My bychom s Zefyrem samým i o závod běžeti mohli, </p>

<p class="mlpdopisbez1radku">který přec nejrychlejším jest nazýván — tvůj je však
osud, </p>

<p class="mlpdopisbez1radku">abys tu Achille sám byl skosen bohem a mužem.“</p>

<p class="mlpdopis">Tak tam promluvil kůň — pak Lítice vzaly mu mluvu.</p>

<p class="mlpdopis12pred">Achilleus rychlý v běhu, pln nevole, odvětil takto: </p>

<p class="mlpdopisbez1radku">„Xanthe, nač věstíš mi smrt? Toť nijak potřeba není!</p>

<p class="mlpdopisbez1radku">Vímť já dobře i sám, jak tady mi souzeno zemřít, </p>

<p class="mlpdopisbez1radku">daleko otce i matky — než přestat nechci ni takto, </p>

<p class="mlpdopisbez1radku">dokavad trójský lid bych dosyta neprohnal v bitvě.“</p>

<p class="mlpdopis">S křikem pak do předních řad hnal spřežení jednokopytné.</p>

</div>
</body>
</html>