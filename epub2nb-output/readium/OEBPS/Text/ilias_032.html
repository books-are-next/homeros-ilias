<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Ílias</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection15">

<h2 class="mlpuroven1zvlastnipripady">ZPĚV XXIII.</h2>

<h3 class="mlpuroven3ilias" id="sigil_toc_id_41">Patroklův pohřeb </h3>

<p class="mlpdopisbez1radku">Oni tak po celém městě tam kvílili.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Achajské mužstvo, </p>

<p class="mlpdopisbez1radku">jakmile ke svým lodím a k Helléspontu již přišlo, </p>

<p class="mlpdopisbez1radku">ihned se rozcházel lid, k své lodi se ubíral každý.</p>

<p class="mlpdopis">Achilleus vojínům svým však ještě se rozejít nedal, </p>

<p class="mlpdopisbez1radku">nýbrž ke svým druhům se ozval, dychtivým války:</p>

<p class="mlpdopis">„Přátelé, rychlí jezdci a věrní druhové moji, </p>

<p class="mlpdopisbez1radku">neberme od vozů ještě svých koní jednokopytných, </p>

<p class="mlpdopisbez1radku">nýbrž se svými koňmi a s povozy k Patroklu jeďme, </p>

<p class="mlpdopisbez1radku">abychom nad ním lkali, což bývá zesnulých poctou; </p>

<p class="mlpdopisbez1radku">ale až kvílením krutým se dosyta nalkáme nad ním, </p>

<p class="mlpdopisbez1radku">odpřáhnem od vozů koně a tady pak pojíme všichni!“</p>

<p class="mlpdopis12pred">Řekl, a všechen se lid jal kvíliti — Achilleus první; </p>

<p class="mlpdopisbez1radku">spřežení půvabných hřív kol mrtvoly třikráte hnali, </p>

<p class="mlpdopisbez1radku">plačíce, neboť Thetis v nich vznítila po nářku
touhu, </p>

<p class="mlpdopisbez1radku">slzami máčen písek a máčeno odění mužů: </p>

<p class="mlpdopisbez1radku">toužiliť bolestně po něm, vždyť taký byl útěku
strůjce.</p>

<p class="mlpdopis12pred">Achilleus uprostřed nich pak počal hlasitý nářek, </p>

<p class="mlpdopisbez1radku">na hruď milého druha své vražedné položiv ruce:</p>

<p class="mlpdopis">„Potěš se, Patrokle můj, byť v chmurném Hádově domě: </p>

<p class="mlpdopisbez1radku">všecko ti splňuji už, jak dřív jsem tobě byl slíbil:</p>

<p class="mlpdopisbez1radku">Hektór bude dán psům, již syrové rozsápou tělo, </p>

<p class="mlpdopisbez1radku">v popředí hranice tvé pak trójským dvanácti synům,</p>

<p class="mlpdopisbez1radku">vzácným, podřežu hrdla, jsa pro tvou rozhněván
zhoubu.“</p>

<p class="mlpdopisbez1radku1">Řekl a s Hektorem
slavným se chystal potupně jednat: </p>

<p class="mlpdopisbez1radku">u lože přítele svého jej Achilleus rozestřel na
tvář, </p>

<p class="mlpdopisbez1radku">do prachu.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Každý muž své brnění s těla si
svlékal, </p>

<p class="mlpdopisbez1radku">bronzové, samý lesk, pak ze svých vypřáhli vozů </p>

<p class="mlpdopisbez1radku">koně, jež řehtali k výši, a bez počtu sedli si k lodi
</p>

<p class="mlpdopisbez1radku">rychlého Péléovce, jenž pohřební hody jim dával.</p>

<p class="mlpdopis">Množství lesklých krav tam chroptělo, bodaných noži, </p>

<p class="mlpdopisbez1radku">také množství ovcí a mnohé mekavé kozy; </p>

<p class="mlpdopisbez1radku">vepře též bělostných zubů a hojným kypící sádlem </p>

<p class="mlpdopisbez1radku">na oheň Héfaistův kladli, by štětiny ožehl s těla.</p>

<p class="mlpdopis">Proudem prýštila krev kol mrtvoly padlého reka.</p>

<p class="mlpdopis12pred">Avšak vládyka sám, syn Péleův ve běhu rychlý, </p>

<p class="mlpdopisbez1radku">od jiných achajských vládců byl veden k slavnému
králi, </p>

<p class="mlpdopisbez1radku">stěží však přemluven byl, vždyť pro druha v srdci se
trápil.</p>

<p class="mlpdopis12pred">Když pak s Achillem jdouce, už do stanu vládcova
přišli, </p>

<p class="mlpdopisbez1radku">héroldům zvučných hlasů byl od vůdců udělen rozkaz, </p>

<p class="mlpdopisbez1radku">trojuchý velký kotel dát na oheň, zdali by mohli </p>

<p class="mlpdopisbez1radku">přiměti Péléovce, by sedlinu krvavou spláchl; </p>

<p class="mlpdopisbez1radku">rek však se trvale vzpíral a konečně přísahu vyřkl:</p>

<p class="mlpdopis">„Svědkem budiž mi Zeus, bůh nejvyšší, nejlepší ze všech: </p>

<p class="mlpdopisbez1radku">naprosto není slušno, by lázeň se hlavy mé dotkla, </p>

<p class="mlpdopisbez1radku">dřív než Patrokla spálím a nad ním nasypu hrobku, </p>

<p class="mlpdopisbez1radku">nežli si ustřihnu vlas — vždyť nikdy už v takové
míře </p>

<p class="mlpdopisbez1radku">nevejde žal v mé srdce, co na světě s živými budu.</p>

<p class="mlpdopis">Teď však protivným hodům se přec jen podrobme všichni!</p>

<p class="mlpdopis">Z rána pak, Átreův synu, dej rozkaz, vládyko mužstva, </p>

<p class="mlpdopisbez1radku">ať sem navozí dříví a opatří, čeho je třeba </p>

<p class="mlpdopisbez1radku">mrtvému člověku dát, když vchází v temnotu chmurnou,
</p>

<p class="mlpdopisbez1radku">aby mi přítelův trup již spálil nezmarný oheň </p>

<p class="mlpdopisbez1radku">s očí co nejdřív možná, by mužstvo se vrátilo k válce!“</p>

<p class="mlpdopis">Oni ho slyšeli rádi a ochotně poslušni byli:</p>

<p class="mlpdopisbez1radku">horlivě každý z knížat si připraviv k večeři jídlo,</p>

<p class="mlpdopisbez1radku">jedli a z hostiny duch měl radost, dělené stejně.</p>

<p class="mlpdopisbez1radku">Když pak žízeň a hlad již nadobro zahnali všichni, </p>

<p class="mlpdopisbez1radku">pak se již rozešli k spánku a každý do stanu
spěchal.</p>

<p class="mlpdopis12pred">Na břehu Péleův syn, kdež hučící šumělo moře, </p>

<p class="mlpdopisbez1radku">ležel, vzdychaje z hloubi, jsa vprostřed četného
vojska, </p>

<p class="mlpdopisbez1radku">na volném u moře místě, kde na břeh šplíchaly vlny.</p>

<p class="mlpdopis12pred">Právě ho jímal spánek, jenž konejší útrapy srdce, </p>

<p class="mlpdopisbez1radku">rozliv se mámivě kol — vždyť velmi mu zemdlely údy, </p>

<p class="mlpdopisbez1radku">statné, jak Hektora honil až před Tróju šlehanou
větry — </p>

<p class="mlpdopisbez1radku">aj, vtom přistoupil blíž duch Patrokla nešťastného, </p>

<p class="mlpdopisbez1radku">veskrz velkostí těla i krásným zrakem mu roven, </p>

<p class="mlpdopisbez1radku">rovněž i hlaholem svým — byl v totéž oblečen roucho.</p>

<p class="mlpdopis">Stanul nad jeho hlavou a důtklivé slovo mu řekl:</p>

<p class="mlpdopisbez1radku">„Spíš, můj Achille drahý — však mne’s již vypustil z
mysli! </p>

<p class="mlpdopisbez1radku">Vždy jsi mě, pokud jsem žil, měl na mysli — mrtvého
nedbáš! </p>

<p class="mlpdopisbez1radku">Hleď mě co nejdřív pohřbít, ať do bran Hádových
vejdu! </p>

<p class="mlpdopisbez1radku">Vstoupit brání mi duše — jen obrazy zesnulých lidí —
</p>

<p class="mlpdopisbez1radku">nechtíce připustit ještě, bych za řekou s nimi se
družil, </p>

<p class="mlpdopisbez1radku"><span class="calibre11">pročež takto tam
bloudím, jen před Hádem s širokou branou. — —</span></p>

<p class="mlpdopis">Teď však ruku mi dej! — Já ubohý! — Neboť už nikdy </p>

<p class="mlpdopisbez1radku">nepřijdu z Hádova domu, jak jednou mě spálíte ohněm!</p>

<p class="mlpdopisbez1radku">— — —</p>

<p class="mlpdopis">Společné úřady své již nebudem spřádati živi,</p>

<p class="mlpdopisbez1radku">opodál milých druhů kdes sedíce — — — nýbrž mě právě</p>

<p class="mlpdopisbez1radku">pohltil hrozný los, jejž dostal jsem, jak jsem se
zrodil!</p>

<p class="mlpdopisbez1radku">— — —</p>

<p class="mlpdopis">Ale i samému tobě, ó Achille podobný bohům, </p>

<p class="mlpdopisbez1radku">zhynout určeno jest — tam pode zdí zámožných Tróů!</p>

<p class="mlpdopisbez1radku">— — —</p>

<p class="mlpdopis">Jinou ti věc však povím a ukládám, dáš-li si říci: </p>

<p class="mlpdopisbez1radku">nechtějž, Achille můj, mých kostí ukládat zvláště, </p>

<p class="mlpdopisbez1radku">nýbrž společně s tvými — jak rostli jsme ve vašem
domě, </p>

<p class="mlpdopisbez1radku">když jsem k vám od Menoitia byl přiveden, ještě jsa
chlapec, </p>

<p class="mlpdopisbez1radku">ve váš z Opúnta dům — ach pro onu neblahou vraždu, </p>

<p class="mlpdopisbez1radku">v den, když milého syna jsem zavraždil Amfidamantu —
</p>

<p class="mlpdopisbez1radku">bláhový hoch, byť nechtě, když při kostkách vzplanul
jsem</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
hněvem! — —</p>

<p class="mlpdopisbez1radku">tenkráte jezdec Péleus mě přijal do domu svého, </p>

<p class="mlpdopisbez1radku">hostil s velikou péčí a jmenoval za tvého druha — </p>

<p class="mlpdopisbez1radku">taktéž kosti nás dvou ať skrývá společná schránka, </p>

<p class="mlpdopisbez1radku">zlatý, dvouuchý džbán, jejž dala ti vznešená matka!“</p>

<p class="mlpdopis12pred">Achilleus rychlý v běhu mu odvětil těmito slovy:</p>

<p class="mlpdopisbez1radku">„Rozmilá hlavičko má, proč nyní ke mně sem’s přišel?
</p>

<p class="mlpdopisbez1radku">Pročpak vše mi to zvlášť teď vykládáš? — — Ale vždyť
já ti </p>

<p class="mlpdopisbez1radku">všecko to udělám rád — vždyť vykonám, jak si to
přeješ!</p>

<p class="mlpdopis">Avšak postav se blíž, ať v náručí — na chvilku jenom — </p>

<p class="mlpdopisbez1radku">společně kvílením krutým se nalkat dosyta můžem!!“</p>

<p class="mlpdopis">Tak tedy k němu se ozval a rozpřáhl milené ruce, </p>

<p class="mlpdopisbez1radku">avšak nechytil nic, neb duše se ztratila šustíc </p>

<p class="mlpdopisbez1radku">pod zem jak dým! — —</p>

<p class="mlpdopis12pred">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; On podivu pln hned
procitl ze sna, </p>

<p class="mlpdopisbez1radku">Achilleus, sprásknuv ruce, a smutné promluvil slovo:
</p>

<p class="mlpdopis">„Nastojte! Opravdu tedy i v chmurném Hádově domě </p>

<p class="mlpdopisbez1radku">duše a podoba jest, jen života vůbec v ní není:</p>

<p class="mlpdopis">Neboť po celou noc duch Patrokla nešťastného </p>

<p class="mlpdopisbez1radku">pořád u mne tu stál, zvlášť všecko mi na srdce
klada, </p>

<p class="mlpdopisbez1radku">tonul v nářku a slzách a divně byl podoben jemu.“</p>

<p class="mlpdopisbez1radku">Pravil a roznítil tím v nich všechněch po nářku
touhu.</p>

<p class="mlpdopis">Když tak plakali žalně kol mrtvého druhova těla,</p>

<p class="mlpdopisbez1radku">Zora vtom růžových prstů již povstala.</p>

<p class="mlpdopis12pred">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Vládyka mocný </p>

<p class="mlpdopisbez1radku">kázal mužům a mezkům, by nakvap pro dříví vyšli, </p>

<p class="mlpdopisbez1radku">ze stanů, se všech stran. Muž vzácný dozíral na ně,</p>

<p class="mlpdopisbez1radku">Molův to hrdinský syn, druh mužného Ídomenéa.</p>

<p class="mlpdopis12pred">Vyšli a k sekání dříví si v pravicích sekyry nesli, </p>

<p class="mlpdopisbez1radku">také spletená lana, a před nimi kráčeli mezci.</p>

<p class="mlpdopis">Všude tu nahoru dolů a bokem, napříč se brali.</p>

<p class="mlpdopis">Jakmile strání Ídy již dostoupili, bohaté zdroji, </p>

<p class="mlpdopisbez1radku">vysoké košaté duby hned na místě sekyrou břitkou </p>

<p class="mlpdopisbez1radku">káceli s kvapným spěchem — i padaly s praskotem
velkým. </p>

<p class="mlpdopisbez1radku">Hned pak danajské mužstvo je sekyrou štípajíc v kusy,
</p>

<p class="mlpdopisbez1radku">vázalo na mezky své, již kopyty zrývali zemi, </p>

<p class="mlpdopisbez1radku">chodíce hustým křovím, a toužili po rovné půdě.</p>

<p class="mlpdopis">Břevnem drvoštěp každý byl zatížen, neboť to velel </p>

<p class="mlpdopisbez1radku">Molův hrdinský syn, druh mužného Ídomenéa.</p>

<p class="mlpdopis">Pořadem shodili na břeh svá břemena, v místě kde slavný </p>

<p class="mlpdopisbez1radku">Achilleus velký rov chtěl příteli zřídit — i sobě.</p>

<p class="mlpdopis">Když pak nesčetných dřev lid Danaů naházel všude, </p>

<p class="mlpdopisbez1radku">hromadně usedli všichni a čekali.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Achilleus
zatím </p>

<p class="mlpdopisbez1radku">rozkaz narychlo dal svým druhům dychtivým války, </p>

<p class="mlpdopisbez1radku">aby si odění vzali a do vozů zapřáhli koně.</p>

<p class="mlpdopis">Ihned povstali druzi, a ve zbroj každý se oděv, </p>

<p class="mlpdopisbez1radku">vystoupli na svůj vůz, jak vozka, tak bojovník
vedle.</p>

<p class="mlpdopis">Napřed s povozy jeli, mrak pěších za nimi kráčel, </p>

<p class="mlpdopisbez1radku">bez počtu. Uprostřed nich byl Patroklos od druhů
nesen, </p>

<p class="mlpdopisbez1radku">kteří si ustřihli vlasy a celého pokryli jimi.</p>

<p class="mlpdopis">Slavný Achilleus sám měl v rukou druhovu hlavu, </p>

<p class="mlpdopisbez1radku">truchliv, vždyť hrdinský druh byl provázen v Hádovo sídlo.</p>

<p class="mlpdopis12pred">Když pak přišli až k místu, jež naznačil Achilleus
slavný, </p>

<p class="mlpdopisbez1radku">složili mrtvolu na zem a hojné kupili dříví.</p>

<p class="mlpdopis12pred">Slavný Achilleus rychlý však pojal myšlenku jinou: </p>

<p class="mlpdopisbez1radku">opodál hranice stanul a rusé si ustřihnuv vlasy, </p>

<p class="mlpdopisbez1radku">které k bujnému vzrůstu byl pěstil Spercheiu řece, </p>

<p class="mlpdopisbez1radku">pravil s hořkostí v duši, a s pohledem na třpytné
moře:</p>

<p class="mlpdopis">„Nadarmo otec Péleus, ó Spercheie, přislíbil tobě, </p>

<p class="mlpdopisbez1radku">jakmile domů se vrátím a do své otcovské země,</p>

<p class="mlpdopisbez1radku">mé že ti ustřihne vlasy a svatou vzdá slavnostní
žertvu: </p>

<p class="mlpdopisbez1radku">padesát beranů bujných že na břehu zařízne tobě </p>

<p class="mlpdopisbez1radku">do zdrojů, kdež máš háj, máš oltář obětí plný.</p>

<p class="mlpdopisbez1radku">Takto ti sliboval kmet — ty’s nesplnil žádosti jeho!</p>

<p class="mlpdopisbez1radku">Teď, když není už možno, bych do milé otčiny přišel,
</p>

<p class="mlpdopisbez1radku">nuž, já Patroklu svému chci kadeř na cestu dáti.“</p>

<p class="mlpdopis">Řekl a kadeře své dal do rukou milému druhu, </p>

<p class="mlpdopisbez1radku">smuten, a roznítil tím v nich všechněch po nářku
touhu.</p>

<p class="mlpdopis12pred">Byl by snad západ slunce je zastihl při pláči ještě, </p>

<p class="mlpdopisbez1radku">ale tu k vladaři mužstva děl Achilleus, přistoupiv k
němu: </p>

<p class="mlpdopisbez1radku">„Zajisté achajský lid tvých rozkazů poslechne
vždycky </p>

<p class="mlpdopisbez1radku">nejraděj: vždyť přec mohou též jindy si ulevit
nářkem, </p>

<p class="mlpdopisbez1radku">pročež rozkaz dej lidu, ať odejde chystat si jídlo, </p>

<p class="mlpdopisbez1radku">my to tu zastanem již, jak náleží, neboť je nejvíc </p>

<p class="mlpdopisbez1radku">mrtvola na péči nám — jen vůdcové zůstaňte tady!“</p>

<p class="mlpdopis12pred">Mocný vládyka mužstva, jak uslyšel výpověď tuto, </p>

<p class="mlpdopisbez1radku">ihned rozkázal lidu, by odešel k souměrným lodím, </p>

<p class="mlpdopisbez1radku">toliko pohřebníci tam zůstavše, skládali dříví: </p>

<p class="mlpdopisbez1radku">stostopou na dél a na šíř mu zřídili hranici z něho,
</p>

<p class="mlpdopisbez1radku">mrtvolu na vrchol dřev pak složili, truchliví v srdci.</p>

<p class="mlpdopis">Přemnohé tučné ovce a lesklé loudavé krávy </p>

<p class="mlpdopisbez1radku">v popředí hranice stáhli a chystali. — Hrdina
chrabrý </p>

<p class="mlpdopisbez1radku">Achilleus vzal z nich tuk, jímž druhovu mrtvolu
pokryl, </p>

<p class="mlpdopisbez1radku">celou, od hlavy k nohám, a stažená zvířata rovnal.</p>

<p class="mlpdopisbez1radku">Potom dvouuché džbány tam položil s medem a tukem, </p>

<p class="mlpdopisbez1radku">opřev je o jeho máry, pak koně tam vysokých šíjí </p>

<p class="mlpdopisbez1radku">dával s námahou, čtyři, a při tom žalostně vzdychal.</p>

<p class="mlpdopis">Devět k zábavě psů měl ve staně Achilleus vládce, </p>

<p class="mlpdopisbez1radku">dvěma z nich podřezal hrdla a také je na dříví
dával.</p>

<p class="mlpdopis">Dvanáct jinochů trójských, již vzácní po rodě byli, </p>

<p class="mlpdopisbez1radku">vraždil broušeným nožem — a chystal hrozné ty
skutky. </p>

<p class="mlpdopisbez1radku">Oheň pak nezmorných sil tam roznítil, aby to
strávil, </p>

<p class="mlpdopisbez1radku">potom zaúpěl žalně a zavolal milého druha:</p>

<p class="mlpdopis">„Potěš se, Patrokle můj, byť v chmurném Hádově domě, </p>

<p class="mlpdopisbez1radku">všecko ti splňuji už, jak dřív jsem tobě byl slíbil:
</p>

<p class="mlpdopisbez1radku">dvanáct jinochů trójských, již po svém rodě jsou vzácní,
</p>

<p class="mlpdopisbez1radku">oheň, zároveň s tebou, tu stravuje — do ohně Hektór </p>

<p class="mlpdopisbez1radku">k spálení nebude dán, syn Priamův — psové ho snědí!“</p>

<p class="mlpdopisbez1radku1">Takovou pohrůžku děl. — —</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Však Hektora nežrali psové, </p>

<p class="mlpdopisbez1radku">poněvadž Afrodíté jim bránila, Diova dcera, </p>

<p class="mlpdopisbez1radku">pořád, ve dne i v noci, a božským jej olejem třela, </p>

<p class="mlpdopisbez1radku">růžovým, aby mu rek, jím smýkaje, neodřel tělo.</p>

<p class="mlpdopis">Tmavý nad tělem mrak též rozestřel Apollón Foibos, </p>

<p class="mlpdopisbez1radku">s výšin nebes až na pláň, a přikryl celé to místo, </p>

<p class="mlpdopisbez1radku">na kterém Hektór ležel, by mrtvola kolem a kolem </p>

<p class="mlpdopisbez1radku">mocným slunečním žárem se neseschla v svazích a údech.</p>

<p class="mlpdopis12pred">Hranice s mrtvým druhem však nechtěla ohněm se vznítit.
</p>

<p class="mlpdopisbez1radku">Slavný Achilleus rychlý tu pojal myšlenku jinou: </p>

<p class="mlpdopisbez1radku">opodál hranice stanul a ke dvěma větrům se modlil,</p>

<p class="mlpdopisbez1radku">Zefyros byl to a Borrés, a sliboval oběti krásné; </p>

<p class="mlpdopisbez1radku">ze své zlaté číše jim uléval, vroucně je prose, </p>

<p class="mlpdopisbez1radku">přijít, by vzplanulo dříví, ať všecky ty mrtvoly na
něm </p>

<p class="mlpdopisbez1radku">kvapem v plameni tom jsou spáleny.</p>

<p class="mlpdopis12pred">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Rekovy prosby</p>

<p class="mlpdopisbez1radku">zaslechla rychlá Íris a odešla s poselstvím k větrům.</p>

<p class="mlpdopisbez1radku1">S Zefyrem dujícím ostře
si hromadně v paláci jeho </p>

<p class="mlpdopisbez1radku">při hodech hověli právě — když běžíc stanula Íris </p>

<p class="mlpdopisbez1radku">na jejich kamenném prahu. —</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Ti Íridu s radostí zhlédše, </p>

<p class="mlpdopisbez1radku">všichni jí povstali vstříc, z nich každý k sobě ji
volal.</p>

<p class="mlpdopis">Ona si nechtěla sednout a důtklivá slova jim řekla: </p>

<p class="mlpdopisbez1radku">„Nesednu — nazpět k proudům chci odejít Ókeanovým, </p>

<p class="mlpdopisbez1radku">do země Aithiopů, již vzdávají slavnostní žertvy </p>

<p class="mlpdopisbez1radku">bohům, a já bych ráda těch obětí účastna byla.</p>

<p class="mlpdopis">Nyní však Péleův syn vás toužebně za příchod prosí,</p>

<p class="mlpdopisbez1radku">Borea s Zefyrem bouřným, a slibuje oběti krásné, </p>

<p class="mlpdopisbez1radku">byste mu v hranici žár tam vznítili, na které leží </p>

<p class="mlpdopisbez1radku">Patroklos — achajský lid tam kvílí pro něho všechen.“
</p>

<p class="mlpdopis">Potom se vzdálila zas, když skončila.</p>

<p class="mlpdopisbez1radku">&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Větry
se hnaly, </p>

<p class="mlpdopisbez1radku">náramný činíce lomoz a před sebou ženouce mračna.</p>

<p class="mlpdopis">Mžikem se přihnaly k moři a bouřily — vlny se vzduly </p>

<p class="mlpdopisbez1radku">ostrým úderem větrů — pak do Tróje, hrudnaté země, </p>

<p class="mlpdopisbez1radku">přišedše, v hranici vpadly. —I zapraskal vesele
oheň, </p>

<p class="mlpdopisbez1radku">vzplanulý — po celou noc pak společně fučíce prudce </p>

<p class="mlpdopisbez1radku">šlehaly v hranice žár.</p>

<p class="mlpdopisbez1radku12pred">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Syn Péleův, hrdina rychlý, </p>

<p class="mlpdopisbez1radku">chopil dvouuchý pohár, a čerpaje z měsidla víno, </p>

<p class="mlpdopisbez1radku">zlatého, po celou noc lil na zem, svlažuje půdu,</p>

<p class="mlpdopisbez1radku">Patroklu nešťastnému, a jménem volal duši. — </p>

<p class="mlpdopis">Otec také tak lká, když pálí synovy kosti, </p>

<p class="mlpdopisbez1radku">který — nedávno ženat — své rodiče zarmoutil smrtí, </p>

<p class="mlpdopisbez1radku">podobně Achilleus lkal, když pálil druhovy kosti, </p>

<p class="mlpdopisbez1radku">žalostně vláčeje krok kol hranice, vzdychaje hlasně.</p>

<p class="mlpdopis">Když již denice vstává a hlásí po zemi světlo, </p>

<p class="mlpdopisbez1radku">po níž v rouše jak šafrán se nad moře prostírá Zora,
</p>

<p class="mlpdopisbez1radku">hranice za doby té již zhášela — dohořelť plamen.</p>

<p class="mlpdopis">Větry se vydaly nazpět, by opět se vrátily domů, </p>

<p class="mlpdopisbez1radku">cestou přes moře thrécké, jež ječelo, kypělo, vřelo.</p>

<p class="mlpdopis">Tehdáž od ohně teprv syn Péleův odešed stranou, </p>

<p class="mlpdopisbez1radku">zemdlen na zemi klesl, a sladký naň přikvapil
spánek.</p>

<p class="mlpdopis12pred">Druzí kol Átreovce tou dobou se hromadně sešli, </p>

<p class="mlpdopisbez1radku">jejich pak lomoz a dupot, jak kráčeli, Achilla
vzbudil. </p>

<p class="mlpdopisbez1radku">Tento se posadil zpříma a tato k nim promluvil
slova: </p>

<p class="mlpdopis">„Átreovče i druzí, všech Danaů velmoži přední, </p>

<p class="mlpdopisbez1radku">nejdřív jiskrným vínem tu hranici nadobro zhaste, </p>

<p class="mlpdopisbez1radku">celou, kam plamene žár až zasáhl, dokola, všude, </p>

<p class="mlpdopisbez1radku">Patrokla Menoitiovce pak bílé sbírejme kosti,</p>

<p class="mlpdopisbez1radku">dobře je poznávajíce — vždyť snadno je rozeznat
možno, </p>

<p class="mlpdopisbez1radku">neboť v hranice střed byl položen, ostatní všecko </p>

<p class="mlpdopisbez1radku">na kraji hořelo zvlášť, však smíchaně, koně i lidé.</p>

<p class="mlpdopisbez1radku">Ty pak do zlaté urny a v dvojí tukovou vrstvu </p>

<p class="mlpdopisbez1radku">položme, až já sám v dům Hádův skryju se také.</p>

<p class="mlpdopisbez1radku">Příliš však velký rov vám neradím nasypat nad ním, </p>

<p class="mlpdopisbez1radku">nýbrž jenom tak slušný — však potom ať achajské
mužstvo </p>

<p class="mlpdopisbez1radku">ve větší šířku a výšku jej nasype, které by po mně </p>

<p class="mlpdopisbez1radku">při lodích s četnými vesly tu naživě zůstalo ještě.“</p>

<p class="mlpdopis">Řekl tak Péléovec, a všichni ho poslušni byli: </p>

<p class="mlpdopisbez1radku">nejdřív jiskrným vínem tu hranici zhasili zcela, </p>

<p class="mlpdopisbez1radku">všude, kam zasáhl plamen a vysoko napadal popel, </p>

<p class="mlpdopisbez1radku">soudruha laskavé mysli pak bílé sbírali kosti, </p>

<p class="mlpdopisbez1radku">plačíce, do zlaté urny a v dvojí tukovou vrstvu, </p>

<p class="mlpdopisbez1radku">potom je do stanu dali a jemným přikryli plátnem.</p>

<p class="mlpdopis">Do kruhu změřili hrobku a vyzdili základy nejdřív </p>

<p class="mlpdopisbez1radku">kolem hranice té — pak zřídili mohylu z hlíny.</p>

<p class="mlpdopis">Když pak zřídili hrobku, zas odešli.</p>

<h3 class="mlpuroven3ilias" id="sigil_toc_id_42">Hry</h3>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Achilleus rychlý </p>

<p class="mlpdopisbez1radku">zdržel na místě mužstvo a rozsadil v široký okruh.</p>

<p class="mlpdopis">Z lodí zápasní ceny pak vynášel: trojnože, kotly, </p>

<p class="mlpdopisbez1radku">vyváděl koně a mezky a býků mohutné hlavy, </p>

<p class="mlpdopisbez1radku">dívčiny s krásnými pásy a konečně železo sivé.</p>

<h3 class="mlpuroven3ilias" id="sigil_toc_id_43">Koňské dostihy</h3>

<p class="mlpdopisbez1radku">Nejprve rychlým jezdcům dal skvostné odměny tyto: </p>

<p class="mlpdopisbez1radku">Prvnímu dívčinu dal, jež vzácné uměla práce, </p>

<p class="mlpdopisbez1radku">s trojnohým uchatým kotlem, jenž měřil dvacet dvě
míry, </p>

<p class="mlpdopisbez1radku">druhému vítězi v jízdě dal Achilleus vyvésti klisnu,</p>

<p class="mlpdopisbez1radku">divokou, šesti již let, jež mezčí nosila mládě, </p>

<p class="mlpdopisbez1radku">třetímu zápasníku dal kotel docela nový, </p>

<p class="mlpdopisbez1radku">krásný, na čtyři míry, jenž leskem ještě se třpytil,
</p>

<p class="mlpdopisbez1radku">čtvrtému zápasníku pak určil dva talenty zlata, </p>

<p class="mlpdopisbez1radku">koflík se dvěma uchy dal pátému, docela nový.</p>

<p class="mlpdopis12pred">Potom se postavil zpříma a pravil k Argeiům takto: </p>

<p class="mlpdopisbez1radku">„Átreovče i druzí vy Achajci holení krásných, </p>

<p class="mlpdopisbez1radku">ceny jsou na závodišti a čekají příchodu jezdců.</p>

<p class="mlpdopis">Kdyby teď achajský lid měl závody jinému k poctě, </p>

<p class="mlpdopisbez1radku">první cenu bych já as do svého stanu si nesl; </p>

<p class="mlpdopisbez1radku">víte, jak spřežení mé svou zdatností nad jiné
předčí: </p>

<p class="mlpdopisbez1radku">rodem nesmrtné jest, bůh Poseidón mému je otci </p>

<p class="mlpdopisbez1radku">daroval, Péleu vládci, a ten pak <span class="mlpznakkurziva11b">mně</span> je zas svěřil.</p>

<p class="mlpdopis">Já však zůstanu tady i koňové jednokopytní, </p>

<p class="mlpdopisbez1radku">zhynulť jim takový vozka a takový hrdina slavný, </p>

<p class="mlpdopisbez1radku">vlídný, jenž často a často jim vláčný odshora dolů </p>

<p class="mlpdopisbez1radku">olej po hřívách lil, když vodou třpytnou je umyl.</p>

<p class="mlpdopisbez1radku">Pro něho smutně teď stojí a souží se, oběma hřívy </p>

<p class="mlpdopisbez1radku">splývají k samé zemi — i stojí s bolestí v duši.</p>

<p class="mlpdopis">Avšak druzí se z vás již chystejte, kdokoli z vůdců </p>

<p class="mlpdopisbez1radku">ke koňům důvěru chová i k vozům stavěným pevně!“</p>

<p class="mlpdopis">Domluvil Péléovec a jezdcům odvahy dodal.</p>

<p class="mlpdopis12pred">Eumélos, vládyka mužstva, se ze všech pozdvihl první, </p>

<p class="mlpdopisbez1radku">milý Admétův syn, jenž vynikal uměním jízdním, </p>

<p class="mlpdopisbez1radku">mohutný Týdeův syn, rek Dioméd, zdvihnuv se druhý, </p>

<p class="mlpdopisbez1radku">do vozu Tróovu spřež dal zapřáhnout, kteroužto kdysi
</p>

<p class="mlpdopisbez1radku">rekovi Aineiu vzal — jej samého zachránil Foibos.</p>

<p class="mlpdopis">Rusý pak Átreův syn, král spartský, potomek Diův, </p>

<p class="mlpdopisbez1radku">třetí zdvihl se za ním a pode jho přivedl koně, </p>

<p class="mlpdopisbez1radku">rychlé: bratrovu Aithu a Podarga, vlastního hřebce.</p>

<p class="mlpdopis">Kdysi ji Echepólos, syn Anchísův, daroval bratru, </p>

<p class="mlpdopisbez1radku">darem, by nemusil jít s ním do Tróje šlehané větry, </p>

<p class="mlpdopisbez1radku">nýbrž k potěše své směl zůstati — velkéť mu jmění </p>

<p class="mlpdopisbez1radku">udělil Zeus — on sám měl rovinný Sikyón sídlem.</p>

<p class="mlpdopis">Klisnu tu pode jho vázal, jež po běhu toužila velmi.</p>

<p class="mlpdopis">Čtvrtý byl Antilochos, jenž koně si půvabné hřívy </p>

<p class="mlpdopisbez1radku">zapřahal, Nestorův syn. Rek Nestór chrabrý byl
vládce </p>

<p class="mlpdopisbez1radku">zrozený z Nélea otce. Ti koňové původem z Pylu, </p>

<p class="mlpdopisbez1radku">rychlí, táhli mu vůz.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;Vtom Nestór
přistoupiv k němu, </p>

<p class="mlpdopisbez1radku">rozvážný, radil mu dobře, ač syn byl rozumné mysli:</p>

<p class="mlpdopis">„Zajisté, milý synu, ač mladý’s, pojal tě v lásku </p>

<p class="mlpdopisbez1radku">Poseidáón i Zeus — ty’s vyučen v jezdectví každém, </p>

<p class="mlpdopisbez1radku">od nich, a proto tě učit již vůbec potřeba není: </p>

<p class="mlpdopisbez1radku">umíš objíždět cíl pln hbitosti — ale ti koně </p>

<p class="mlpdopisbez1radku">náramně zdlouhavě běží, a proto se nezdaru bojím.</p>

<p class="mlpdopis">Koňové druhých jezdců jsou rychlejší, oni však sami </p>

<p class="mlpdopisbez1radku">prostředků nad tebe lepších si vymyslit nemají
vtipu.</p>

<p class="mlpdopis">Ty však, milený synu, teď seber veškeren důvtip, </p>

<p class="mlpdopisbez1radku">aby snad první cena ti někam neušla z rukou: </p>

<p class="mlpdopisbez1radku">důvtipem o mnoho víc než silou drvoštěp svede, </p>

<p class="mlpdopisbez1radku">důvtipem řidič lodi svůj rychlý bezpečně řídí </p>

<p class="mlpdopisbez1radku">koráb na moři třpytném, ač zmítaný nárazy větrů,</p>

<p class="mlpdopisbez1radku">důvtipem vozataj též má převahu nad vozatajem. </p>

<p class="mlpdopisbez1radku1">Kdo však důvěru má jen
ve svůj povoz a koně, </p>

<p class="mlpdopisbez1radku">bez plánu do dálky jede a zatáčí vpravo i vlevo — </p>

<p class="mlpdopisbez1radku">koně mu po dráze bloudí a on jich neumí zdržet.</p>

<p class="mlpdopis1">Kdo však rady si ví, byť slabší
poháněl koně, </p>

<p class="mlpdopisbez1radku">nablízku — na očích cíl — spřež zatáčí, aniž mu ujde
</p>

<p class="mlpdopisbez1radku">směr, jímž řemením svým hned po prvé popohnal koně; </p>

<p class="mlpdopisbez1radku">tímtéž směrem vždy jede a všímá si před sebou
jezdce.</p>

<p class="mlpdopis">Znamení, docela zřejmé, ti naznačím — poznáš je jistě: </p>

<p class="mlpdopisbez1radku">trčí tam vyschlý kůl, as na sáh, nad povrch půdy, </p>

<p class="mlpdopisbez1radku">ať již z dubu, či smrku, a deštěm neztlívá nikdy.</p>

<p class="mlpdopisbez1radku">O něj kamenů dvé jest opřeno, oba dva bílé, </p>

<p class="mlpdopisbez1radku">na styku obou cest — kol nich jest rejiště rovné.</p>

<p class="mlpdopis">Snad že to některý muž má památník, zemřelý dávno, </p>

<p class="mlpdopisbez1radku">snad též za starých dob již býval závodním cílem.</p>

<p class="mlpdopisbez1radku">Slavný Achilleus rychlý i teď jej stanovil za cíl.</p>

<p class="mlpdopis">K němu se přibliž těsně a objeď ho s vozem i koňmi, </p>

<p class="mlpdopisbez1radku">sám však na levý bok hleď při tom trochu se nahnout </p>

<p class="mlpdopisbez1radku">na voze pleteném pevně — však na koně náručního </p>

<p class="mlpdopisbez1radku">vzkřikni a též jej šlehni a popusť otěže v rukou.</p>

<p class="mlpdopis">U cíle podsední kůň ať rychle se přiblíží k němu, </p>

<p class="mlpdopisbez1radku">aby se dotýkat zdál již samého sloupu tvůj náboj </p>

<p class="mlpdopisbez1radku">kolesa úpravného, však varuj se kamene dotknout, </p>

<p class="mlpdopisbez1radku">abys nezranil koně a nerozbil vlastního vozu, </p>

<p class="mlpdopisbez1radku">k radosti druhých soků a k potupě samému sobě.</p>

<p class="mlpdopis">Pročež, milený synu, buď rozvážný, na stráži bdělé! </p>

<p class="mlpdopisbez1radku">Jakmile chvatným během bys přejel při samém cíli, </p>

<p class="mlpdopisbez1radku">nemožno rychlou jízdou tě dohonit, neřkuli předjet, </p>

<p class="mlpdopisbez1radku">kdyby i Aríón sám — ten slavný — za tebou běžel, </p>

<p class="mlpdopisbez1radku">Adréstův rychlý kůň, jenž rodem pocházel z bohů, </p>

<p class="mlpdopisbez1radku">nebo i vzácní koně tu pěstění Láomedontem.“</p>

<p class="mlpdopis">Nestór, Néleův syn, když domluvil, na místo sedl, </p>

<p class="mlpdopisbez1radku">jakmile hlavní věc byl pověděl synovi svému.</p>

<p class="mlpdopis12pred">Pátý Molův byl syn, jenž koně si půvabné hřívy </p>

<p class="mlpdopisbez1radku">zapřahal.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vystoupli na vůz a vložili do
přilby losy: </p>

<p class="mlpdopisbez1radku">losoval Achilleus sám.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Syn
Nestora Néléovce </p>

<p class="mlpdopisbez1radku">první obdržel los, hned za ním Eumélos vládce, </p>

<p class="mlpdopisbez1radku">po něm byl Átreův syn, král spartský, oštěpem
slavný, </p>

<p class="mlpdopisbez1radku">vedle pak Molův syn měl vyjeti; poslední ze všech </p>

<p class="mlpdopisbez1radku">Týdeův syn, jenž nejlepší byl, měl vyjeti s koňmi.</p>

<p class="mlpdopis">Stanuli v jedné řadě, cíl jízdy jim Achilleus určil </p>

<p class="mlpdopisbez1radku">daleko na rovné pláni. Pak jmenoval dozorcem běhu </p>

<p class="mlpdopisbez1radku">Foiníka rovného bohům, jenž druh byl rekova otce: </p>

<p class="mlpdopisbez1radku">ten měl stopovat jízdu a povědět skutečnou pravdu.</p>

<p class="mlpdopis12pred">Všichni tu na jeden ráz svůj bičík na koně zdvihli, </p>

<p class="mlpdopisbez1radku">opraťmi do hřbetů šlehli, a každý vykřikl na ně,</p>

<p class="mlpdopisbez1radku">vzrušení pln. — Jak blesk svou cestu si razili
plání, </p>

<p class="mlpdopisbez1radku">úprkem, od lodí v dál — mrak prachu se pod jejich
hrudí </p>

<p class="mlpdopisbez1radku">zdvíhal a stoupal vzhůru jak větrná bouře neb oblak,
</p>

<p class="mlpdopisbez1radku">hřívy pak váním větrů jim na šíjích vlnivě vlály.</p>

<p class="mlpdopis12pred">Povozy některou chvíli se živné držely země, </p>

<p class="mlpdopisbez1radku">jindy zas skákaly k výši, až do vzduchu — vozkové
jejich </p>

<p class="mlpdopisbez1radku">vztyčeni na vozích stáli, a každému bušilo srdce, </p>

<p class="mlpdopisbez1radku">neboť zvítězit prahli, a každý pobízel koně, </p>

<p class="mlpdopisbez1radku">kteří pádili vpřed — mrak prachu se v rovině
zdvíhal.</p>

<p class="mlpdopis">Když již koňové rychlí se blížili ke konci dráhy, </p>

<p class="mlpdopisbez1radku">k zpěněné hladině nazpět — tu prokázat chtěli svou
zdatnost: </p>

<p class="mlpdopisbez1radku">vyjeli rázem všichni, a napjatě — záhy však rychlí </p>

<p class="mlpdopisbez1radku">koňové Férétovcovi se kupředu dostali z řady, </p>

<p class="mlpdopisbez1radku">za nimi vyběhli vpřed též hřebcové Diomédovi,</p>

<p class="mlpdopisbez1radku">Tróovi, daleko od nich však nebyli, nýbrž hned v patách.
</p>

<p class="mlpdopisbez1radku">Každou chvíli se zdálo, že skočí mu na jeho korbu, </p>

<p class="mlpdopisbez1radku">hřáli mu výdechem svým jak široká plece, tak záda, </p>

<p class="mlpdopisbez1radku">neboť letíce vpřed své hlavy až u něho měli.</p>

<p class="mlpdopis12pred">Byl by ho buď již předjel neb výhru mu učinil spornou, </p>

<p class="mlpdopisbez1radku">nebýt Apolla Foiba, jenž zanevřel na Týdeovce — </p>

<p class="mlpdopisbez1radku">ten totiž lesklý bičík mu najednou vyrazil z ruky.</p>

<p class="mlpdopisbez1radku">Hrdina horšil se v srdci, a z očí mu vyhrkly slzy, </p>

<p class="mlpdopisbez1radku">jakmile sokovu spřež zřel běžeti o mnoho více, </p>

<p class="mlpdopisbez1radku">jeho však mírnili běh, vždyť bič jich nenutil běžet.</p>

<p class="mlpdopis12pred">Nebylo Athéně tajno, jak ošálen od Apollóna </p>

<p class="mlpdopisbez1radku">statný Týdeův syn; hned spěchala k vladaři lidu, </p>

<p class="mlpdopisbez1radku">opět dala mu bičík a koňům bujarost vdechla, </p>

<p class="mlpdopisbez1radku">potom však k Admétovci, vrouc záštím, přistoupla
Pallas, </p>

<p class="mlpdopisbez1radku">koňské mu zlomila jařmo, a rázem mu koňové jeho </p>

<p class="mlpdopisbez1radku">utekli stranou cesty a oj se mu svalila na zem.</p>

<p class="mlpdopis">Sám však s povozu spadl a u kola na zem se skulil, </p>

<p class="mlpdopisbez1radku">pádem si odřel lokty, i oboje nozdry i ústa, </p>

<p class="mlpdopisbez1radku">také si narazil čelo, i s obočím — slzami rázem </p>

<p class="mlpdopisbez1radku">zalil se rekovi zrak, proud hlasu mu uvázl v hrdle.</p>

<p class="mlpdopis">Vyhnul se Týdéovec a veškery soupeře svoje </p>

<p class="mlpdopisbez1radku">daleko předhonil vpřed svým spřežením, poněvadž
Pallas </p>

<p class="mlpdopisbez1radku">koňům dodala síly a rekovi oslavu dala.</p>

<p class="mlpdopis12pred">Rusý pak Átreův syn, král spartský, ujížděl za ním.</p>

<p class="mlpdopis">Mohutně Nestorův syn vtom na koně otcovy vzkřikl: </p>

<p class="mlpdopisbez1radku">„Vykročte kupředu též! Jen táhněte s největším
spěchem! </p>

<p class="mlpdopisbez1radku">Ovšem s oněmi koňmi vás nežádám pouštět se v zápas, </p>

<p class="mlpdopisbez1radku">chrabrého Týdéovce, jimž bohyně, Athénská Pallas, </p>

<p class="mlpdopisbez1radku">dodala rychlosti velké a rekovi oslavu dala, </p>

<p class="mlpdopisbez1radku">koní mi Meneláových jen dohoňte — nebuďte chabí!</p>

<p class="mlpdopisbez1radku">Tužte se vpřed! — sic hanbou by vás pak pokryla ona,</p>

<p class="mlpdopisbez1radku">Aithé — přec jen klisna! Co váháte, stateční
hřebci!?</p>

<p class="mlpdopis">Neboť tohle vám řeknu a také to splněno bude:</p>

<p class="mlpdopisbez1radku">Nestór, vládyka lidu, pak nebude o vás mít péči, </p>

<p class="mlpdopisbez1radku">nýbrž na místě vás dá ostrým zabíti nožem, </p>

<p class="mlpdopisbez1radku">jestliže zdlouhavou jízdou si horší odnesem výhru.</p>

<p class="mlpdopis">Pročež za nimi běžte — a spěchejte — rychle co možná!</p>

<p class="mlpdopis">O to se pokusím sám, jak docílit, abychom rychle </p>

<p class="mlpdopisbez1radku">projeli těsninou cesty — to věru mi ujíti nesmí!“</p>

<p class="mlpdopis">Pravil, a spřežení koňské se zhrozilo pánovy výtky: </p>

<p class="mlpdopisbez1radku">ihned se rozběhlo víc — jen na chvíli. — Vtom však
už těsný </p>

<p class="mlpdopisbez1radku">úvoz před sebou měl syn Nestorův statečný v boji.</p>

<p class="mlpdopis12pred">Byla to prohlubeň půdy, kde shluklé přívaly zimní </p>

<p class="mlpdopisbez1radku">vyrvaly kousek cesty a snížily celé to místo.</p>

<p class="mlpdopis12pred">Zadržel Átreův syn — chtělť v těsnině zamezit srážku, </p>

<p class="mlpdopisbez1radku">Nestorův syn však přejel a koně své jednokopytné </p>

<p class="mlpdopisbez1radku">řídil po straně cesty, a vybočiv uháněl dále.</p>

<p class="mlpdopis">Zděsil se spartský vladař a zavolal na Antilocha: </p>

<p class="mlpdopisbez1radku">„Rozumné není, jak jedeš, ó příteli — zadrž přec
koně! </p>

<p class="mlpdopisbez1radku">Úzká cesta tu jest! — Zas na pláni předjíždět můžeš,</p>

<p class="mlpdopisbez1radku">sic bys narazil na vůz a oběma způsobil úraz!“</p>

<p class="mlpdopis">Řekl — však Nestorův syn hnal spřežení rychleji ještě, </p>

<p class="mlpdopisbez1radku">bodcem k spěchu je nutě — a jako by nebyl ho slyšel.</p>

<p class="mlpdopis12pred">Pokud doletí diskos, jsa silnou vymrštěn rukou, </p>

<p class="mlpdopisbez1radku">kterým bujarý muž byl hodil, zkoušeje mládí,</p>

<p class="mlpdopisbez1radku">o tolik předběhl jej — však koňové Meneláovi </p>

<p class="mlpdopisbez1radku">zůstali zpět, neb z úmyslu sám jich pobízet přestal,
</p>

<p class="mlpdopisbez1radku">sice by jednokopytní se při jízdě srazili koně, </p>

<p class="mlpdopisbez1radku">převrhli pletené pevně své povozy, jezdcové sami, </p>

<p class="mlpdopisbez1radku">toužíce dobýt výhry, by upadli do prachu na zem.</p>

<p class="mlpdopis12pred">Rusý tu Átreův syn jej káral těmito slovy:</p>

<p class="mlpdopisbez1radku">„Není nad tebe věru ni jediný lstivější člověk!</p>

<p class="mlpdopisbez1radku">Jeď si! — Však omyl to byl, když Danajci zvali tě
moudrým! </p>

<p class="mlpdopisbez1radku">Avšak věru i tak jen s přísahou dostaneš výhru!!“</p>

<p class="mlpdopis">Řekl a na koně své zas vzkřiknuv, takto se ozval:</p>

<p class="mlpdopisbez1radku">„Teď mi už nedlete déle a nestůjte s bolestí v duši!</p>

<p class="mlpdopisbez1radku">I vždyť tuhle těm koňům se kolena znaví i nohy </p>

<p class="mlpdopisbez1radku">dřív než vám — jest oběma jim již ztraceno mládí!“</p>

<p class="mlpdopis">Pravil a spřežení koňské se zhrozilo pánovy výtky, </p>

<p class="mlpdopisbez1radku">ihned se rozběhlo více a záhy se octlo jim v patách.</p>

<p class="mlpdopis12pred">V hledišti achajský lid byl rozsazen, na zápas hledě, </p>

<p class="mlpdopisbez1radku">koně pak pádili vpřed, mrak prachu se v rovině
zdvíhal.</p>

<p class="mlpdopis">První byl krétský král, jenž rozeznal závodní koně, </p>

<p class="mlpdopisbez1radku">vysoko s vyhlídky hledě — on nebyl v hledišti dole —
</p>

<p class="mlpdopisbez1radku">zdaleka již, bylť rozeznal hlas, jímž pobadač volal.</p>

<p class="mlpdopisbez1radku">Poznal význačného též komoně, jsoucího vpředu: </p>

<p class="mlpdopisbez1radku">ryzák po celém těle to byl, však na jeho čele </p>

<p class="mlpdopisbez1radku">svítilo znamení bílé, a okrouhlé, podobné luně.</p>

<p class="mlpdopis">Hned se pak postavil zpříma a pravil k Argeiům takto: </p>

<p class="mlpdopisbez1radku">„Poslyšte, přátelé milí, vy Danaů vůdci a rádci, </p>

<p class="mlpdopisbez1radku"><span class="mlpznakkurziva11b">sám</span> jen
poznávám koně? — Či <i class="calibre14">vy</i> jste je poznali také?</p>

<p class="mlpdopisbez1radku">Jiní koňové jsou, jak myslím, v popředí nyní, </p>

<p class="mlpdopisbez1radku">jiný je podobou svou též vozataj — oni tam někde </p>

<p class="mlpdopisbez1radku">na pláni zdrženi byli, ač v rozjezdu v popředí byli.
— —</p>

<p class="mlpdopis">Vždyť přec viděl jsem dříve, jak objeli okolo cíle, </p>

<p class="mlpdopisbez1radku">teď však mi nemožno jest jich spatřiti — upřeným
zrakem </p>

<p class="mlpdopisbez1radku">v trójskou pohlížím pláň — mé oči se dívají všude.</p>

<p class="mlpdopis">Či snad mu vypadly z rukou jich otěže, aniž pak mohl </p>

<p class="mlpdopisbez1radku">přidržet koně kol cíle a neměl v zatáčce zdaru?</p>

<p class="mlpdopisbez1radku">Tam pak vypadl, myslím, a při tom rozlámal povoz, </p>

<p class="mlpdopisbez1radku">koně mu vyběhli z dráhy, když divokost v mysl jim
vnikla.</p>

<p class="mlpdopis">Avšak povstaňte také a pohleďte! — Nemohuť já jich </p>

<p class="mlpdopisbez1radku">bezpečně rozeznat sám — však zdá se mi, že to je asi
</p>

<p class="mlpdopisbez1radku">původem aitólský muž, jenž nad lidem achajským
vládne, </p>

<p class="mlpdopisbez1radku">Týdea, statného jezdce, to rozenec, Dioméd silný.“</p>

<p class="mlpdopis12pred">Na něj však rychlý Aiás, syn Oileův, hrubě si vyjel: </p>

<p class="mlpdopisbez1radku">„Copak že žvaníš takhle — a před časem!? — Daleko
ještě </p>

<p class="mlpdopisbez1radku">po širé trójské pláni se poskoční koňové ženou.</p>

<p class="mlpdopis">Vždyť tak docela mlád již v národě achajském nejsi, </p>

<p class="mlpdopisbez1radku">rovněž ty tvé oči ti nejbystřej nehledí z hlavy! — </p>

<p class="mlpdopisbez1radku">Zato však ve svých řečech jsi žvanilem! — Není ti slušno
</p>

<p class="mlpdopisbez1radku">takým žvanilem být — jsouť jiní tu nad tebe lepší!</p>

<p class="mlpdopis">Titíž koňové jsou teď v popředí, právě jak dříve,</p>

<p class="mlpdopisbez1radku">Eumélos řídí je sám, v svých rukou řemeny drže.“</p>

<p class="mlpdopis12pred">Jemu zas krétský král děl v odpověď, zahořev hněvem: </p>

<p class="mlpdopisbez1radku">„Aiante, hrdino v hádkách, ty zlovolný! — V ostatním
ve všem </p>

<p class="mlpdopisbez1radku">nejhorší z Achaiů všech — vždyť tvrdou mysl máš v hrudi!</p>

<p class="mlpdopis">Pojď jen a o trojnožku neb o kotlík spolu se vsaďme, </p>

<p class="mlpdopisbez1radku">zvolme si Átreovce, ať rozhodne, Agamemnona, </p>

<p class="mlpdopisbez1radku">kteří koně jsou vpředu — ať poznáš to, zaplatě
sázku!“</p>

<p class="mlpdopis12pred">Řekl a rychlý Aiás, syn Oileův, zdvíhal se kvapně, </p>

<p class="mlpdopisbez1radku">hněvu jsa pln — chtělť hanlivou řeč zas ve tvář mu
vrhnout.</p>

<p class="mlpdopis">Tu by se oběma spor byl rozpředl ještě i dále, </p>

<p class="mlpdopisbez1radku">vtom však už Achilleus povstal a sám jim důrazně
pravil:</p>

<p class="mlpdopis">„Dál teď hanlivou řeč již ve tvář si nechtějte vrhat, </p>

<p class="mlpdopisbez1radku">zlostnou, Ídomenée i Aiante — neníť to slušno!</p>

<p class="mlpdopisbez1radku">Jiným to za zlé máte, když takové věci kdo páše! — </p>

<p class="mlpdopisbez1radku">Oba teď, v hledišti tuhle, si šednouce, na zápas
hleďte! </p>

<p class="mlpdopisbez1radku">Koňové za krátký čas sem zajisté přijedou sami, </p>

<p class="mlpdopisbez1radku">toužíce dobýt výhry, a potom poznáte každý, </p>

<p class="mlpdopisbez1radku">který achajský kůň jest pozadu, který je napřed.“</p>

<p class="mlpdopis12pred">Vtom již se svými koňmi syn Týdeův přicválal k cíli, </p>

<p class="mlpdopisbez1radku">pořád je šlehaje v plece, a vládcovi koňové oba </p>

<p class="mlpdopisbez1radku">vysoko zdvíhali hřbety a rychle si razili dráhu.</p>

<p class="mlpdopis">Pořád prachové pršky se na jezdce hrnuly zevšad, </p>

<p class="mlpdopisbez1radku">vůz pak kováním z cínu a ze zlata zdobený skvostně </p>

<p class="mlpdopisbez1radku">za koňmi rychlých noh byl rozjetý, sotvaže bylo </p>

<p class="mlpdopisbez1radku">vidět v pozadí kol jen mělkou loukotí rýhu </p>

<p class="mlpdopisbez1radku">na ploše jemného prachu — jak překotně letěli koně.</p>

<p class="mlpdopis">Ve středu hlediště stanul a koňům s krku a prsou </p>

<p class="mlpdopisbez1radku">potu se prýštily proudy a s těl jim stékaly na zem.</p>

<p class="mlpdopis">Avšak hrdina sám již seskočil s třpytného vozu, </p>

<p class="mlpdopisbez1radku">o jho pak bič svůj opřel. A nijak neváhal také </p>

<p class="mlpdopisbez1radku">Sthenelos, silný rek, než kvapem chopiv se výhry, </p>

<p class="mlpdopisbez1radku">chrabrým soudruhům svým dal rozkaz dívčinu odvést; </p>

<p class="mlpdopisbez1radku">uchatou trojnožku též jim dal, pak vypřahal koně.</p>

<p class="mlpdopis12pred">Potom hned Nestorův syn, vnuk Néleův, přihnal své koně,
</p>

<p class="mlpdopisbez1radku">úskokem předhoniv soka a nikoli rychlostí jejich.</p>

<p class="mlpdopis">Ale i tak hned za ním syn Átreův koně své přihnal.</p>

<p class="mlpdopis12pred">Jako as od kola kůň jest daleko, kterýžto právě </p>

<p class="mlpdopisbez1radku">na voze unáší pána a tryskem rovinou cválá: </p>

<p class="mlpdopisbez1radku">ohon tu konečkem žíní se dotýká loukotí kola, </p>

<p class="mlpdopisbez1radku">kolo pak běží za ním, hned vzápětí, nevelký jenom </p>

<p class="mlpdopisbez1radku">prostor je uprostřed nich, jak po širé rovině pádí, </p>

<p class="mlpdopisbez1radku">takto as Átreův syn byl pozadu za Antilochem, </p>

<p class="mlpdopisbez1radku">ačkoli v první mžik byl daleko, na dohod diskem,</p>

<p class="mlpdopisbez1radku">brzy však dohonil soka, vždyť Aithé půvabné hřívy, </p>

<p class="mlpdopisbez1radku">patřící bratrovi jeho, své úsilí zvýšila mocně.</p>

<p class="mlpdopis">Kdyby jim delší čas byl závod potrval ještě, </p>

<p class="mlpdopisbez1radku">byl by ho najisto předjel, a výhra by nebyla sporná.</p>

<p class="mlpdopis12pred">Statný pak Molův jel syn, druh vladaře Ídomenéa, </p>

<p class="mlpdopisbez1radku">za slavným Átreovcem jsa pozadu na dohod kopí: </p>

<p class="mlpdopisbez1radku">koně měl půvabné hřívy, však ze všech zdlouhavé
nejvíc; </p>

<p class="mlpdopisbez1radku">také v závodech jízdních byl nejslabší pohaněč koní.</p>

<p class="mlpdopis">Konečně Admétův syn, všech poslední, pěšky se vrátil, </p>

<p class="mlpdopisbez1radku">vláčeje krásný povoz, a spřež svou před sebou žena.</p>

<p class="mlpdopis12pred">Slavný Achilleus rychlý, naň pohleděv, pocítil
soustrast, </p>

<p class="mlpdopisbez1radku">ve středu Argeiů stanul a pravil perutná slova:</p>

<p class="mlpdopis">„Naposled první jezdec jde se spřeží jednokopytnou, </p>

<p class="mlpdopisbez1radku">nuže, jak po právu jest, teď druhou mu věnujme cenu,
</p>

<p class="mlpdopisbez1radku">avšak Týdeův syn nechť první cenu si vezme!“</p>

<p class="mlpdopis">Řekl a veškeren lid s tím souhlasil, jak jim to radil.</p>

<p class="mlpdopis12pred">Již by mu byl dal koně, vždyť Argejci svolili k tomu, </p>

<p class="mlpdopisbez1radku">kdyby byl Antiloch sám, syn Nestora, chrabrého reka,
</p>

<p class="mlpdopisbez1radku">Achillu Péléovci se s protestem neozval takto:</p>

<p class="mlpdopis">„Velmi se horšit budu, ó Achille, jestliže splníš </p>

<p class="mlpdopisbez1radku">tuto svou řeč — vždyť vzíti mi chceš mou závodní
výhru </p>

<p class="mlpdopisbez1radku">proto, že vůz vzal škodu a rychlí koňové jeho, </p>

<p class="mlpdopisbez1radku">třebaže sám jest výborný muž. — Však nebeským bohům </p>

<p class="mlpdopisbez1radku">modlit se měl — toť jisto, že nebyl by poslední
přišel!</p>

<p class="mlpdopis">Pakli s ním soustrast cítíš a milým stal se ti srdci, </p>

<p class="mlpdopisbez1radku">zlata přec ve staně svém máš nadbytek, máš tam i bronzu,
</p>

<p class="mlpdopisbez1radku">dost máš stád, máš děv, též koňů jednokopytných — </p>

<p class="mlpdopisbez1radku">z toho mu vyber cenu a dej mu ji — třebas i větší, </p>

<p class="mlpdopisbez1radku">pozděj — a třebas i hned, bys pochvaly Achaiů došel!
</p>

<p class="mlpdopisbez1radku">Klisnu však nevydám já — ať každý se pokusí o ni, </p>

<p class="mlpdopisbez1radku">kdokoli z mužů má chuť svést se mnou rukama zápas!“</p>

<p class="mlpdopis12pred">Slavný Achilleus rychlý se zasmál výroku tomu </p>

<p class="mlpdopisbez1radku">z radosti nad Antilochem, jenž milým jemu byl
druhem; </p>

<p class="mlpdopisbez1radku">proto mu odvětil takto a pravil perutná slova:</p>

<p class="mlpdopis">„Když tedy, příteli milý, mě vybízíš, z majetku mého </p>

<p class="mlpdopisbez1radku">jiný dáti mu dar — já splním tobě i toto.</p>

<p class="mlpdopisbez1radku">Krunýř darem mu dám, jejž odňal jsem Asteropaiu: </p>

<p class="mlpdopisbez1radku">celý bronzový jest, kol něho se slitina vine </p>

<p class="mlpdopisbez1radku">z lesknoucího se cínu — ten velice vzácný mu bude.“</p>

<p class="mlpdopis">Řekl a Automedontu dal rozkaz, milému druhu, </p>

<p class="mlpdopisbez1radku">vynést jej ze stanu ven; druh vyšed, přinesl krunýř,</p>

<p class="mlpdopisbez1radku">Eumélu v ruce jej vložil a on jej s radostí přijal.</p>

<p class="mlpdopis12pred">Tehdy se pozvedl též král spartský, rmoutě se v srdci, </p>

<p class="mlpdopisbez1radku">rozzloben na Antilocha, pln hořkosti.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Ihned
mu hérold </p>

<p class="mlpdopisbez1radku">do rukou vložil žezlo a zmlknout Argeiům kázal.</p>

<p class="mlpdopisbez1radku">Slavný Átreův syn pak promluvil, podobný bohům:</p>

<p class="mlpdopis">„Poslyš, Nestorův synu, dřív rozumný, co jsi to spáchal!? —</p>

<p class="mlpdopisbez1radku">Potupil’s dovednost mou, mé rychlé koně jsi zdržel, </p>

<p class="mlpdopisbez1radku">popohnav kupředu své, již mnohem špatnější byli!</p>

<p class="mlpdopis">Pročež vyzývám vás, ó Danaů vůdci a rádci, </p>

<p class="mlpdopisbez1radku">nestranně rozsoudit spor nám oběma, nikoliv z přízně,
</p>

<p class="mlpdopisbez1radku">aby pak z Achaiů kdos snad neřekl, oděných kovem:</p>

<p class="mlpdopis">‚Znásilniv Átreův syn jen podvodem soupeře svého, </p>

<p class="mlpdopisbez1radku">klisnu si odvedl sám, ač mnohem horší měl koně, </p>

<p class="mlpdopisbez1radku">poněvadž vznešeným stavem a mocí vynikal nad něj.‘</p>

<p class="mlpdopis12pred">Nuž, já rozsudek sám bych navrhl — nikdo mi tuším </p>

<p class="mlpdopisbez1radku">z Achaiů nevytkne nic, vždyť správný zajisté bude:</p>

<p class="mlpdopis">Sem pojď, Nestorův synu, jak zvyk jest, živený Diem, </p>

<p class="mlpdopisbez1radku">postav se před své koně a před povoz — do rukou
vezmi </p>

<p class="mlpdopisbez1radku">opět svižný svůj bič, jímž poháněl’s, dotkni se
koní, </p>

<p class="mlpdopisbez1radku">načež přísahy tvé buď Zemětřas chvějící zemí </p>

<p class="mlpdopisbez1radku">za svědka zván, že’s naschvál a lstí mých nezdržel
koňů!“</p>

<p class="mlpdopis12pred">Rozumný Nestorův syn zas toto mu v odpověď pravil: </p>

<p class="mlpdopisbez1radku">„Utiš se již! — Vždyť daleko já jsem mladšího věku, </p>

<p class="mlpdopisbez1radku">mocný vladaři Sparty — ty’s nade mne lepší a starší!</p>

<p class="mlpdopisbez1radku">Víš přec sám, jak mladistvý muž jest podroben
chybám! </p>

<p class="mlpdopisbez1radku">Příliš kvapný je duch — však mělká rozvaha mysli.</p>

<p class="mlpdopis">Utiš se tedy tvé srdce — já z dobré vůle ti klisnu </p>

<p class="mlpdopisbez1radku">postoupím, již jsem vyhrál — a kdybys i z majetku
mého </p>

<p class="mlpdopisbez1radku">žádal většího cos — já bez dlení raděj bych volil </p>

<p class="mlpdopisbez1radku">hned ti to dát než po všechen čas z tvé vypadnout
lásky, </p>

<p class="mlpdopisbez1radku">vladaři živený Diem, a před bohy ve hříchu býti.“</p>

<p class="mlpdopis">Řekl a chopiv klisnu syn Nestora, chrabrého reka, </p>

<p class="mlpdopisbez1radku">v ruce ji Átreovci chtěl odevzdat.</p>

<p class="mlpdopis12pred">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Vládci tu ihned </p>

<p class="mlpdopisbez1radku">v prsou okříval duch jak klas, když rosou je pokryt </p>

<p class="mlpdopisbez1radku">v době, kdy osení zraje a polnosti plny jsou klasů. </p>

<p class="mlpdopisbez1radku">Podobně, Átreův synu, ti v prsou okřálo srdce.</p>

<p class="mlpdopis">Potom se ozval takto a pravil perutná slova:</p>

<p class="mlpdopisbez1radku">„Příteli, teď já sám již ve svém na tebe hněvu </p>

<p class="mlpdopisbez1radku">ustanu: lehké mysli ni větroplach věru jsi nikdy </p>

<p class="mlpdopisbez1radku">nebýval dřív — teď rozvahu tvou jen přemohlo mládí. </p>

<p class="mlpdopisbez1radku">Avšak příště se chraň, bys lepšího nepřelstil muže!</p>

<p class="mlpdopis">Zajisté ne tak snadno by jiný mě udobřil Achaj!</p>

<p class="mlpdopisbez1radku">Ty však mnoho jsi již byl vytrpěl, mnoho jsi zkusil </p>

<p class="mlpdopisbez1radku">ve prospěch můj — též bratr, a také tvůj statečný
otec. </p>

<p class="mlpdopisbez1radku">Proto ti na tvou prosbu chci vyhovět — nad to ti
klisnu </p>

<p class="mlpdopisbez1radku">daruji, ač jest má, ať také poznají tito, </p>

<p class="mlpdopisbez1radku">kterak nikdy mé srdce ni vzdorné není ni tvrdé.“ </p>

<p class="mlpdopis">Noémón na jeho rozkaz pak odváděl pánovi svému </p>

<p class="mlpdopisbez1radku">klisnu, a vládyka sám vzal kotel zářící jasně.</p>

<p class="mlpdopis">Potom Molův však syn dvé talentů zlata si zvedl, </p>

<p class="mlpdopisbez1radku">čtvrtý v řadě, jak přijel — však pátá zbyla tam
výhra, </p>

<p class="mlpdopisbez1radku">koflík se dvěma uchy.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Ten
Achilleus Nestoru určil: </p>

<p class="mlpdopisbez1radku">nesl jej Argeiů mužstvem a pravil, přistoupiv k němu:</p>

<p class="mlpdopis">„Tu máš, ať také ty sám máš v památku na slavný pohřeb </p>

<p class="mlpdopisbez1radku">uschován koflík tento, vždyť Patrokla samého nikdy </p>

<p class="mlpdopisbez1radku">neuzříš v Achaiů středu — i dávám ti tuhletu výhru, </p>

<p class="mlpdopisbez1radku">bez boje: v pěstní boj již nepůjdeš, zápolit také </p>

<p class="mlpdopisbez1radku">nebudeš, v zápas kopím se nepustíš ani též během </p>

<p class="mlpdopisbez1radku">závodit nebudeš chtít — vždyť těžké stáří tě svírá.“</p>

<p class="mlpdopis">Řekl a koflík mu podal a on jej s radostí přijal, </p>

<p class="mlpdopisbez1radku">potom se ozval takto a pravil perutná slova:</p>

<p class="mlpdopis">„Všecko to pravdivé jest, co’s pravil, milený synu, </p>

<p class="mlpdopisbez1radku">nejsou už údy mi pevné, ó milený, nohy ni ruce </p>

<p class="mlpdopisbez1radku">na plecích s obou stran již nijak se nehýbou mrštně.</p>

<p class="mlpdopis">Kéž jsem dosud tak mlád, ó kéž má síla je pevná, </p>

<p class="mlpdopisbez1radku">jako když v Búprasiu kdys Epejci slavili tryzny </p>

<p class="mlpdopisbez1radku">mocného Amarynkea, a synové určili výhry! — </p>

<p class="mlpdopisbez1radku">Nebylo, kdo by mi rovným byl nalezen — z Epeiů
nikdo, </p>

<p class="mlpdopisbez1radku">žádný z Pylanů samých ni z Aitólů zmužilých v boji.</p>

<p class="mlpdopis">Pěstí byl Klytomédés, syn Énopův, ode mne potřen, </p>

<p class="mlpdopisbez1radku">v zápasu pleurónský muž byl poražen, Ankaios soupeř,
</p>

<p class="mlpdopisbez1radku">Ífikla závodním během jsem předstihl, třeba byl
zdatný, </p>

<p class="mlpdopisbez1radku">kopím jsem nad Polydóra a Fýlea vítězně předčil, </p>

<p class="mlpdopisbez1radku">jenom jsem od Aktorovců byl přemožen v závodě
jízdném: </p>

<p class="mlpdopisbez1radku">jen však počtem mě zmohli, neb závistí zvítězit
prahli, </p>

<p class="mlpdopisbez1radku">poněvadž největší z cen jim ležely na místě ještě:</p>

<p class="mlpdopisbez1radku">Byli to dvojčata bratři, z nich jeden měl otěže
stále, </p>

<p class="mlpdopisbez1radku">jeden měl otěže stále a druhý pobízel bičem.</p>

<p class="mlpdopis">Takový kdys jsem býval, však nyní ať mužové mladší </p>

<p class="mlpdopisbez1radku">hledí si výkonů takých — já musím smutného stáří </p>

<p class="mlpdopisbez1radku">poslušen být — byl čas, když nejlepší z reků jsem
býval.</p>

<p class="mlpdopis">Ale již odejdi zas, bys přítele oslavil hrami, </p>

<p class="mlpdopisbez1radku">já však přijímám rád ten koflík: srdce mi plesá, </p>

<p class="mlpdopisbez1radku">na mne že příznivce svého vždy myslíváš, čině mi
poctu, </p>

<p class="mlpdopisbez1radku">kterou, jak příslušno jest, mám ctěn být v achajském
lidu. </p>

<p class="mlpdopisbez1radku">Za to pak věční bozi ti hojnou odplatu dejtež!“</p>

<p class="mlpdopis">Řekl, a Péleův syn zas vrátil se Achaiů davem, </p>

<p class="mlpdopisbez1radku">četným, když od Néleovce byl vyslechl veškeru
chválu.</p>

<h3 class="mlpuroven3ilias" id="sigil_toc_id_44">Pěstní boj</h3>

<p class="mlpdopisbez1radku">Pro trudný pěstní boj pak stanovil Achilleus výhry: </p>

<p class="mlpdopisbez1radku">přiveden robotný mezek a přivázán na zápasišti, </p>

<p class="mlpdopisbez1radku">divoký, šesti již let, jejž ujařmit přetěžké bývá; </p>

<p class="mlpdopisbez1radku">kdo by však poražen byl, měl dostat dvouuchý pohár.</p>

<p class="mlpdopis12pred">Potom se postavil zpříma a pravil k Argeiům takto: </p>

<p class="mlpdopisbez1radku">„Átreovče i druzí, vy Achajci holení krásných, </p>

<p class="mlpdopisbez1radku">nejlepších pěstníků dvé sem voláme, zápasit o to, </p>

<p class="mlpdopisbez1radku">vysoko zvednout pěsti a biti se.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Komu by Foibos </p>

<p class="mlpdopisbez1radku">na konec vítězství popřál a ode všech uznáno bude, </p>

<p class="mlpdopisbez1radku">robotnou mezkyni vezmi a odveď do stanu svého, </p>

<p class="mlpdopisbez1radku">kdo však poražen bude, si odnese dvouuchý pohár.“</p>

<p class="mlpdopis12pred">Řekl a v okamžik ten vstal jinoch krásný a velký, </p>

<p class="mlpdopisbez1radku">znalý pěstního boje: — slul Epeios Panopéovec.</p>

<p class="mlpdopisbez1radku">Mezka hned robotného se uchopiv, takto se ozval:</p>

<p class="mlpdopis">„Přistup, kdo dvouuchou číš má úmysl odnésti odsud, </p>

<p class="mlpdopisbez1radku">neboť mezka, to pravím, si sotva kdo odvede jiný, </p>

<p class="mlpdopisbez1radku">zvítěze v pěstním boji — jsemť já z vás nejlepší ze
všech. </p>

<p class="mlpdopisbez1radku">Není-li dost, když v boji jsem sláb? — Jest nemožno
přece, </p>

<p class="mlpdopisbez1radku">aby se v úkonech všech stal člověk dovedným stejně.</p>

<p class="mlpdopis">Pročež tohle vám řeknu a také to splněno bude: </p>

<p class="mlpdopisbez1radku">na hadry roztrhám tělo a všecky mu rozdrtím kosti! —
</p>

<p class="mlpdopisbez1radku">Raděj ať pohřebníci zde na místě čekají na něj, </p>

<p class="mlpdopisbez1radku">aby ho odnesli odsud, až pod mýma rukama padne!“</p>

<p class="mlpdopis">Pravil, i utichli všichni a mrtvé nastalo ticho.</p>

<p class="mlpdopis12pred">Jenom se Euryalos mu postavil, podobný bohům — </p>

<p class="mlpdopisbez1radku">Mékisteus jeho byl otec, muž vladař, z Talaa rodem, </p>

<p class="mlpdopisbez1radku">jenž kdys do města Théb, když života Oidipús pozbyl,
</p>

<p class="mlpdopisbez1radku">přišel a v závodních hrách tam překonal Kadmovce
všecky.</p>

<p class="mlpdopis12pred">O něj se Týdeův syn, muž kopiník, pečlivě staral, </p>

<p class="mlpdopisbez1radku">slovy mu vzpružuje srdce, jsa dychtiv vítězství
jeho: </p>

<p class="mlpdopisbez1radku">nejdřív mu na boky rek dal pásnici, potom mu podal </p>

<p class="mlpdopisbez1radku">řemeny z polního býka, jež úhledně krojeny byly.</p>

<p class="mlpdopis12pred">Když byli hotovi k boji a do středu bojiště vstoupli, </p>

<p class="mlpdopisbez1radku">pozdvihše tváří v tvář své pevné oba dva ruce, </p>

<p class="mlpdopisbez1radku">vrhli se v boj — již střetly se v ráz jich pravice
těžké. </p>

<p class="mlpdopisbez1radku">Strašný skřípot skrání se ozýval, s údů jim zevšad </p>

<p class="mlpdopisbez1radku">proudem valil se pot.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vtom
vztyčiv se Epeios slavný, </p>

<p class="mlpdopisbez1radku">praštil ho v tvář, jak sok naň pohlížel — nemohl
déle </p>

<p class="mlpdopisbez1radku">pak již na místě státi a statné údy mu klesly.</p>

<p class="mlpdopis">Jako se vyšvihne ryba, když Borrés hladinu čeří, </p>

<p class="mlpdopisbez1radku">u břehu plného řas — pak vlna ji přikryje temná, </p>

<p class="mlpdopisbez1radku">takto se vyšvihl raněn, však Epeios, hrdina chrabrý,
</p>

<p class="mlpdopisbez1radku">chopil ho rukou a vzpřímil, a milí jej obstoupli
druzi.</p>

<p class="mlpdopis">Tito jej bojištěm vedli, an stěží nohama pletl, </p>

<p class="mlpdopisbez1radku">hustou plivaje krev, svou hlavou kývaje těžkou, </p>

<p class="mlpdopisbez1radku">potom posazen od nich, jsa bez sebe, do jejich
středu; </p>

<p class="mlpdopisbez1radku">sami se vrátili nazpět a přinesli dvouuchý pohár.</p>

<h3 class="mlpuroven3ilias" id="sigil_toc_id_45">Zápolení</h3>

<p class="mlpdopisbez1radku">Jiné Péleův syn, již třetí, položil výhry </p>

<p class="mlpdopisbez1radku">trudného zápasu v křížku, a všemu je ukázal lidu: </p>

<p class="mlpdopisbez1radku">velký a ohnivzdorný dal vítězi trojnohý kotel, </p>

<p class="mlpdopisbez1radku">který za dvanáct krav — tak přibližně — cenilo
mužstvo, </p>

<p class="mlpdopisbez1radku">sokovi poraženému však do středu postavil dívku, </p>

<p class="mlpdopisbez1radku">znalou přemnohých prací — ji cenili za čtyři krávy.</p>

<p class="mlpdopis12pred">Potom se postavil zpříma a pravil k Argeiům takto: </p>

<p class="mlpdopisbez1radku">„Vstaňte, kdo úmysl má též v zápase tomto se zkusit!“</p>

<p class="mlpdopis12pred">Řekl, i zvedl se Aiás, ten velký, Telamónovec, </p>

<p class="mlpdopisbez1radku">zvedl se Odysseus též, muž důvtipný, úskoků znalý.</p>

<p class="mlpdopis">Když byli hotovi k boji a do středu bojiště vstoupli, </p>

<p class="mlpdopisbez1radku">v náručí pevnou paží se jeden druhého chytli, </p>

<p class="mlpdopisbez1radku">podobni střešním trámům, jež proslulý zaklínil tesař
</p>

<p class="mlpdopisbez1radku">na domě velké výšky, by vyhnul se návalu větrů.</p>

<p class="mlpdopis">Oběma praskala záda, jež od smělých sokových rukou </p>

<p class="mlpdopisbez1radku">úporně tažena byla, a pot z nich vlhký se řinul.</p>

<p class="mlpdopisbez1radku">Četné po celých zádech a po žebrech pružiny bojcům </p>

<p class="mlpdopisbez1radku">doruda naběhly krví, však sokové stále a stále </p>

<p class="mlpdopisbez1radku">o onu úpravnou trojnož se snažili vítězství dobýt.</p>

<p class="mlpdopisbez1radku">Nijak ho nemohl skácet a povalit Odysseus na zem,</p>

<p class="mlpdopisbez1radku">Aiás nemohl též, vždyť sokova bránila síla.</p>

<p class="mlpdopis">Když lid holení krásných se počínal konečně nudit, </p>

<p class="mlpdopisbez1radku">tehdáž veliký Aiás mu pravil, Telamónovec:</p>

<p class="mlpdopis">„Zchytralý Odyssée, ty z Láerta potomku Diův, </p>

<p class="mlpdopisbez1radku">zvedni mě, nebo já tebe, vše další je v Diově vůli!“</p>

<p class="mlpdopis">Řekl a zvednout ho chtěl — sok nepustil úskoku z mysli: </p>

<p class="mlpdopisbez1radku">kopl ho do podkolení a takto mu podrazil údy: </p>

<p class="mlpdopisbez1radku">naznak svalil se Aiás, a zároveň padl mu na hruď </p>

<p class="mlpdopisbez1radku">Odysseus — achajský lid, pln podivu, na to se díval.</p>

<p class="mlpdopis12pred">Potom jej Odysseus zdvíhal, ten nezdolný hrdina slavný:
</p>

<p class="mlpdopisbez1radku">sice jím od země hnul, však zcela ho nemohl
zdvihnout, </p>

<p class="mlpdopisbez1radku">zato mu nastavil nohu — a oba se svalili na zem, </p>

<p class="mlpdopisbez1radku">jeden druhému blízko, a prachem se pokryli oba.</p>

<p class="mlpdopis12pred">Opět byli by vstali a po třetí dali se v zápas, </p>

<p class="mlpdopisbez1radku">v tom však už Achilleus povstal a sám jim v zápase
bránil: </p>

<p class="mlpdopis">„Teď již zápasu nechte a trýzní nemařte síly, </p>

<p class="mlpdopisbez1radku">vítězství obou je vás, tož stejné vezmouce výhry, </p>

<p class="mlpdopisbez1radku">vzdalte se, by se i jiní těch závodův účastnit
mohli.“</p>

<p class="mlpdopis">Oni to slyšeli rádi a ochotně poslušní jsouce, </p>

<p class="mlpdopisbez1radku">tělo si otřeli z prachu a opět si oděli roucha.</p>

<h3 class="mlpuroven3ilias" id="sigil_toc_id_46">Běh</h3>

<p class="mlpdopisbez1radku">Achilleus na rychlý běh hned potom položil výhry: </p>

<p class="mlpdopisbez1radku">stříbrné měsidlo skvělé: jen šest měr mohlo sic
pojmout, </p>

<p class="mlpdopisbez1radku">bylo však nejvzácnější svou krásou na celém světě.</p>

<p class="mlpdopisbez1radku">Sidonci v umění zběhlí je zrobili nadmíru vkusně, </p>

<p class="mlpdopisbez1radku">avšak foiníčtí plavci je odvezli po vzdušném moři, </p>

<p class="mlpdopisbez1radku">potom připluli v přístav a dali je Thoantu darem.</p>

<p class="mlpdopis">K výkupu za Priamovce je nabídl, za Lykáona,</p>

<p class="mlpdopisbez1radku">Patroklu, statnému reku, král Eunéos Iésonovec.</p>

<p class="mlpdopis">Také je Achilleus rek dal za výhru, příteli k poctě, </p>

<p class="mlpdopisbez1radku">tomu, kdo nejrychlejším se v křepkém osvědčí běhu.</p>

<p class="mlpdopis">Druhému velkého býka pak určil, tučného lojem, </p>

<p class="mlpdopisbez1radku">konečně za třetí výhru půl talentu položil zlata.</p>

<p class="mlpdopis">Potom se postavil zpříma a pravil k Argeiům takto: </p>

<p class="mlpdopisbez1radku">„Vstaňte, kdo úmysl má též v zápase tomto se zkusit!“</p>

<p class="mlpdopis12pred">Řekl, a rychlý Aiás, syn Oileův, zvedal se kvapně, </p>

<p class="mlpdopisbez1radku">zvedal se Odysseus též, muž důvtipný, třetí se potom
</p>

<p class="mlpdopisbez1radku">zvedal Nestorův syn, jenž v běhu byl z jinochů
první. </p>

<p class="mlpdopisbez1radku">Stanuli v jedné řadě, cíl běhu jim Achilleus určil: </p>

<p class="mlpdopisbez1radku">od šraňků běh jim vyměřen byl.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Vtom vyrazil napřed </p>

<p class="mlpdopisbez1radku">Aiás, Oileův syn, hned za ním Odysseus slavný, </p>

<p class="mlpdopisbez1radku">těsně — jak tkalcovská hůlka jest docela nablízku
prsou </p>

<p class="mlpdopisbez1radku">ženštiny s krásným pásem, jež rukou ji přitáhne
zručně, </p>

<p class="mlpdopisbez1radku">u samých prsou ji drží a osnovou provléká útek — </p>

<p class="mlpdopisbez1radku">stejně mu Odysseus rek byl nablízku — nohama vzadu </p>

<p class="mlpdopisbez1radku">šlapaje do jeho stop, než prachem zakryty byly.</p>

<p class="mlpdopisbez1radku">Přes hlavu horkým dechem mu slavný Odysseus dýchal, </p>

<p class="mlpdopisbez1radku">pořád úprkem běže — a Danajci křičeli na něj, </p>

<p class="mlpdopisbez1radku">an tak zvítězit prahl, a hlučné mu volali: „Pospěš!“</p>

<p class="mlpdopis12pred">Když pak se schyloval běh již ke konci, Odysseus kvapně
</p>

<p class="mlpdopisbez1radku">k Athéně jiskrných zraků se modlil potichu v srdci:</p>

<p class="mlpdopisbez1radku">„Slyš mě, ó bohyně má, mým nohám laskavě přispěj!“ </p>

<p class="mlpdopisbez1radku1">Těmito prosil slovy, a Pallas
ho slyšela božská, </p>

<p class="mlpdopisbez1radku">dodala mrštnosti údům, i odshora rukám i nohám.</p>

<p class="mlpdopis12pred">Když pak doběhnout měl, již zakrátko, k odměně běhu, </p>

<p class="mlpdopisbez1radku">tehdáž ve běhu sklouzl syn Oileův, Palladou stržen: </p>

<p class="mlpdopisbez1radku">z bučivých zabitých krav tam trus byl roztroušen
právě, </p>

<p class="mlpdopisbez1radku">které Achilleus rychlý dal porazit, Patroklu k poctě:
</p>

<p class="mlpdopisbez1radku">Aiantu ústa i nos byl kravským naplněn trusem.</p>

<p class="mlpdopis">Výhru si Odysseus vzal, ten nezdolný hrdina slavný, </p>

<p class="mlpdopisbez1radku">poněvadž doběhl dříve — však Aiás obdržel býka.</p>

<p class="mlpdopis">Stanul a do rukou svých vzal za roh polního býka, </p>

<p class="mlpdopisbez1radku">pořád plivaje trus — pak ve středu Achaiů pravil:</p>

<p class="mlpdopis">„Pallas mi podtrhla nohy, jež po bok se Odysséovi </p>

<p class="mlpdopisbez1radku">staví od dávných časů a pomáhá jemu jak matka.“</p>

<p class="mlpdopis">Pravil a nad těmi slovy se od plic zasmáli všichni.</p>

<p class="mlpdopis12pred">Poslední Nestorův syn svou zápasní cenu si nesl </p>

<p class="mlpdopisbez1radku">s vlídným úsměvem na rtech a pravil žertovně toto: </p>

<p class="mlpdopis">„Ačkoli každý to ví, přec přátelé povím, že bozi </p>

<p class="mlpdopisbez1radku">lidem staršího věku i nyní vzdávají poctu, </p>

<p class="mlpdopisbez1radku">neboť tuhle sic Aiás jen o něco málo je starší, </p>

<p class="mlpdopisbez1radku">zato však Odysseus tuhle je ze starých časů a rodu, </p>

<p class="mlpdopisbez1radku">ale je dosud starcem prý jadrným — neboť je těžko </p>

<p class="mlpdopisbez1radku">Achaiům ve běhu s ním chtít zápasit, Achilla
vyjmouc.“ </p>

<p class="mlpdopisbez1radku">Pravil a rychlému tím vzdal pochvalu Péléovci.</p>

<p class="mlpdopis12pred">Achilleus ujal se slova a řekl mu odpověď tuto: </p>

<p class="mlpdopisbez1radku">„Nebyla, Nestorův synu, tvá pochvala řečena marně, </p>

<p class="mlpdopisbez1radku">neboť ke tvé výhře ti přidám půl talentu zlata.“</p>

<p class="mlpdopisbez1radku">Pravil a zlato mu dával a tento je s radostí přijal.</p>

<h3 class="mlpuroven3ilias" id="sigil_toc_id_47">Zápas kopím</h3>

<p class="mlpdopisbez1radku">Potom Péleův syn vzal stinný do ruky oštěp, </p>

<p class="mlpdopisbez1radku">vložil jej na zápasiště, a štít dal vedle a přilbu, </p>

<p class="mlpdopisbez1radku">výzbroj to ze Sarpédonta, již v boji mu Patroklos
odňal.</p>

<p class="mlpdopis">Potom se postavil zpříma a pravil k Argeiům takto: </p>

<p class="mlpdopisbez1radku">„Nejlepších hrdinů dvé sem voláme, zápasit o to.</p>

<p class="mlpdopisbez1radku">Vezměte výzbroj a kopí, jež každým pronikne tělem, </p>

<p class="mlpdopisbez1radku">potom zkuste druh druha, zde před davem diváků
valným: </p>

<p class="mlpdopisbez1radku">kdokoli krásné tělo by z obou zasáhl dříve, </p>

<p class="mlpdopisbez1radku">dotkna se vnitřních částí skrz brnění — do toku
krve, </p>

<p class="mlpdopisbez1radku">tomu bych tento zde meč dal v odměnu, zdobený
stříbrem, </p>

<p class="mlpdopisbez1radku">krásný, thréckou to práci, jejž odňal jsem
Asteropaiu; </p>

<p class="mlpdopisbez1radku">o zbroj sokové oba se rovným podělte dílem; </p>

<p class="mlpdopisbez1radku">potom ve stanu svém jim vystrojím hostinu dobrou.“</p>

<p class="mlpdopis12pred">Řekl, i zvedl se Aiás, ten velký, Telamónovec, </p>

<p class="mlpdopisbez1radku">potom mohutný rek, syn Týdeův, zvedl se druhý.</p>

<p class="mlpdopis12pred">Jakmile na obou stranách si rekové odění vzali, </p>

<p class="mlpdopisbez1radku">a když do středu davů se scházeli, dychtiví boje, </p>

<p class="mlpdopisbez1radku">hledíce hrozným zrakem, jal veškery Danay úžas.</p>

<p class="mlpdopis12pred">Když tak na sebe jdouce, již docela nablízku byli, </p>

<p class="mlpdopisbez1radku">třikrát se na sebe vrhli a třikrát zblízka se
potkli:</p>

<p class="mlpdopisbez1radku">Ve štít veskrze stejný jej Aiás veliký bodl, </p>

<p class="mlpdopisbez1radku">aniž pronikl k tělu, neb brnění bránilo uvnitř, </p>

<p class="mlpdopisbez1radku">statný Týdeův syn však nad krajem velkého štítu </p>

<p class="mlpdopisbez1radku">hrotem lesklého dřevce mu pořád po hrdle mířil, </p>

<p class="mlpdopisbez1radku">tu však už o Aianta se Achajci nadmíru lekše, </p>

<p class="mlpdopisbez1radku">oběma kázali přestat a stejné vzíti si výhry.</p>

<p class="mlpdopis">Avšak veliký meč dal hrdina Týdéovci, </p>

<p class="mlpdopisbez1radku">nesa jej zároveň s pochvou i s řemenem krojeným
vkusně.</p>

<h3 class="mlpuroven3ilias" id="sigil_toc_id_48">Házení diskem</h3>

<p class="mlpdopisbez1radku">Pak tam Péleův syn dal masivní železný kotouč, </p>

<p class="mlpdopisbez1radku">kterýmžto Éetión kdys házíval, nadmíru silný.</p>

<p class="mlpdopisbez1radku">Slavný Achilleus rychlý však usmrtiv Éetióna, </p>

<p class="mlpdopisbez1radku">v lodi si odvezl kotouč i s ostatním majetkem
hojným.</p>

<p class="mlpdopis12pred">Potom se postavil zpříma a pravil k Argeiům takto: </p>

<p class="mlpdopisbez1radku">„Vstaňte, kdo úmysl má též v zápase tomto se zkusit!
</p>

<p class="mlpdopisbez1radku">Kdyby svůj úrodný lán měl vítěz i daleko z města, </p>

<p class="mlpdopisbez1radku">na pět za sebou let pak bude mít železa hojnost </p>

<p class="mlpdopisbez1radku">k všeliké potřebě své — pak nebude do města chodit </p>

<p class="mlpdopisbez1radku">pastýř jeho ni oráč, by koupil je — stačí mu kotouč.“</p>

<p class="mlpdopis12pred">Řekl, a Polypoités, muž udatný, zvedl se s místa, </p>

<p class="mlpdopisbez1radku">Leonteus, rovný bohům, pak povstal, veliký silák,</p>

<p class="mlpdopisbez1radku">Aiás, Telamónovec, a konečně Epeios slavný.</p>

<p class="mlpdopis">Pořadím stanuli všichni.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Vzal kotouč Epeios slavný: </p>

<p class="mlpdopisbez1radku">zakrouživ, vymrštil jej — však Danajci propukli ve
smích, </p>

<p class="mlpdopisbez1radku">druhý kotoučem hodil rek Leonteus, Areův soudruh, </p>

<p class="mlpdopisbez1radku">třetí syn Telamónův jej vyhodil, veliký Aiás, </p>

<p class="mlpdopisbez1radku">ze své pravice pevné a přehodil předchůdců značky, </p>

<p class="mlpdopisbez1radku">ale když Polypoités, muž udatný, disku se chopil — </p>

<p class="mlpdopisbez1radku">jako když pastýřský muž svůj obušek vyhodí z ruky, </p>

<p class="mlpdopisbez1radku">ten se pak točí vzduchem a letí dobytčím stádem —</p>

<p class="mlpdopisbez1radku">o tolik bojiště celé rek přehodil — diváci vzkřikli.</p>

<p class="mlpdopis">Druhové Polypoitovi se pozvedli se svého místa, </p>

<p class="mlpdopisbez1radku">chopili královu výhru a k dutým lodím ji nesli.</p>

<h3 class="mlpuroven3ilias" id="sigil_toc_id_49">Střelba z luku</h3>

<p class="mlpdopisbez1radku">Ai e pak střelcům z luku dal za výhru železo modré: </p>

<p class="mlpdopisbez1radku">deset tam dvojsekyr složil a deset sekyrek prostých.</p>

<p class="mlpdopisbez1radku">Z korábu temné přídy dal stožár vysoký vztyčit, </p>

<p class="mlpdopisbez1radku">opodál v pobřežním písku — a na něm teninkou stužkou
</p>

<p class="mlpdopisbez1radku">za nohu plachý holub byl přivázán.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Na toho velel</p>

<p class="mlpdopisbez1radku">střílet: „Kým by tu z vás ten plachý holub byl
střelen, </p>

<p class="mlpdopisbez1radku">odměnu dvojsekyr všech nechť do stanu odsud si
vezme, </p>

<p class="mlpdopisbez1radku">kdo by však holuba chybil a zasáhl toliko stužku, </p>

<p class="mlpdopisbez1radku">ten jest patrně horší — a odnese sekyrky prosté.“</p>

<p class="mlpdopis">Tak tedy Achilleus děl.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vstal
silný vládyka Teukros, </p>

<p class="mlpdopisbez1radku">statný pak Molův vstal syn, druh mužného Ídomenéa.</p>

<p class="mlpdopis">Potom metali losy, jež do přilby kované dali:</p>

<p class="mlpdopisbez1radku">Teukrův nejprve los z ní vyskočil.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Z luku tu ihned </p>

<p class="mlpdopisbez1radku">s úsilím vystřelil šíp — však zapomněl slíbiti
Foibu, </p>

<p class="mlpdopisbez1radku">ze svých že prvňátek jehňat jej poctí slavnostní
žertvou —</p>

<p class="mlpdopisbez1radku">— ovšem ptáka se chybil, neb Foibos mu odepřel toho,
</p>

<p class="mlpdopisbez1radku">střelil však u nohy stužku, kde právě byl uvázán
holub: </p>

<p class="mlpdopisbez1radku">rázem tu ostrý šíp skrz naskrz přeřízl stužku, </p>

<p class="mlpdopisbez1radku">ihned vyletěl holub až k nebesům, stužka se dolů </p>

<p class="mlpdopisbez1radku">svěsila směrem k zemi — a Danajci spustili pokřik.</p>

<p class="mlpdopis">Nakvap Teukrovi luk syn Molův vytrhl z ruky, </p>

<p class="mlpdopisbez1radku">šíp však držel už dávno, kdy Teukros ještě byl
mířil, </p>

<p class="mlpdopisbez1radku">ihned bohovi Foibu dal přípověď, Jistému Střelci, </p>

<p class="mlpdopisbez1radku">ze svých že prvňátek jehňat jej poctí slavnostní
žertvou: </p>

<p class="mlpdopisbez1radku">holuba plachého zhlédl už vysoko — pod samým
mračnem, </p>

<p class="mlpdopisbez1radku">tam, jak dokola kroužil, jej pod křídlem do prsou
střelil.</p>

<p class="mlpdopis12pred">Veskrz proletěl šíp, však potom přiletěv nazpět, </p>

<p class="mlpdopisbez1radku">do země, střelcovi k nohám, se zabodl — střelený
holub </p>

<p class="mlpdopisbez1radku">usedl na stěžeň lodi, jež tmavá na přídě byla, </p>

<p class="mlpdopisbez1radku">stranou svěsil šíji, a hustá sklesla mu křídla; </p>

<p class="mlpdopisbez1radku">z údů mu vyletěl duch, již zakrátko: se stěžně
spadl, </p>

<p class="mlpdopisbez1radku">opodál — achajský lid pln podivu na to se díval.</p>

<p class="mlpdopis">Ihned Molův tu syn všech deset si dvojsekyr zvedl, </p>

<p class="mlpdopisbez1radku">Teukros sekyrky prosté si k dutým odnášel lodím.</p>

<h3 class="mlpuroven3ilias" id="sigil_toc_id_50">Házení kopím</h3>

<p class="mlpdopisbez1radku">Naposled Péleův syn tam stinný položil oštěp, </p>

<p class="mlpdopisbez1radku">za výhru kotel dal nový a zdobený krásnými květy, </p>

<p class="mlpdopisbez1radku">který cenu měl býka.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; I povstali
oštěpníci: </p>

<p class="mlpdopisbez1radku">nejdříve vládyka mužstva se pozdvihl, přemocný
vládce, </p>

<p class="mlpdopisbez1radku">statný pak Molův vstal syn, druh vladaře Ídomenéa.</p>

<p class="mlpdopis">Slavný Achilleus rychlý tu pravil ve středu jejich: </p>

<p class="mlpdopisbez1radku">„Átreovče, vždyť víme, oč předčíš nad jiné všecky, </p>

<p class="mlpdopisbez1radku">víme, že v síle i v kopí ses osvědčil nejlepším ze
všech, </p>

<p class="mlpdopisbez1radku">nuže, ty tuto zde výhru si ke svým korábům odnes, </p>

<p class="mlpdopisbez1radku">chrabrému Molovu synu pak oštěp darujme tento, </p>

<p class="mlpdopisbez1radku">ty-li jen ve svém srdci to dovolíš — já bych to
radil.“ </p>

<p class="mlpdopis">Pravil, a Átreův syn byl srozuměn, vládyka mužstva: </p>

<p class="mlpdopisbez1radku">bronzový oštěp tedy dán sokovi.</p>

<p class="mlpdopisbez1radku">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Vládyka lidu</p>

<p class="mlpdopisbez1radku">héroldu Talthybiovi pak odevzdal překrásnou výhru.</p>

</div>
</body>
</html>