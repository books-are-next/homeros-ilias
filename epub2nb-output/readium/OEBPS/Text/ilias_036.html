<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Ílias</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<h1 class="mlpuroven1zvlastnipripady">Poznámky pod čarou</h1>

<div id="ftn1" class="calibre23">

<p class="msofootnotetext"><a href="../Text/ilias_005.html#_ftnref1" title="" class="pcalibre1 pcalibre msofootnotereference calibre16" id="_ftn1">[1]</a> Více o Patroklovi
viz ve zvláštním odstavci tohoto úvodu „Patroklos“.</p>

</div>

<div id="ftn2" class="calibre23">

<p class="msofootnotetext"><a href="../Text/ilias_005.html#_ftnref2" title="" class="pcalibre1 pcalibre msofootnotereference calibre16" id="_ftn2">[2]</a> <span class="calibre31">Někdy se zdá, že básník úmyslně statečnost Hektorovu
snižuje, na příklad v boji s Patroklem a v souboji s Achilleem.</span></p>

</div>

<div id="ftn3" class="calibre23">

<p class="msofootnotetext"><a href="../Text/ilias_005.html#_ftnref3" title="" class="pcalibre1 pcalibre msofootnotereference calibre16" id="_ftn3">[3]</a> Jedni
nemohli přemoci druhých a jejich zápasy byly bezvýsledny. To byl také motiv
Diova zakročení.</p>

</div>

<div id="ftn4" class="calibre23">

<p class="msofootnotetext"><a href="../Text/ilias_005.html#_ftnref4" title="" class="pcalibre1 pcalibre msofootnotereference calibre11 calibre13" id="_ftn4">[4]</a><span class="calibre11"> <span class="calibre31">Jiného cíle tato část
nemá. Není tedy jejím úkolem <i class="calibre14">oslava</i> hrdinských činů také jiných reků
achajských – že totiž básník v této části Íliady použil nepřítomnosti
Achilleovy k tomu, aby je vylíčil, a tím oslavil. Básník ovšem úmyslně, obšírně
a se zálibou činy jejich líčí, a tím je také oslavuje; ale to líčení děje se
proto, aby básník ukázal, že sebevětší hrdinství reků achajských nestačilo, aby
bez Achillea způsobilo Trójanům porážku.</span></span></p>

</div>

<div id="ftn5" class="calibre23">

<p class="msofootnotetext"><a href="../Text/ilias_005.html#_ftnref5" title="" class="pcalibre1 pcalibre msofootnotereference calibre16" id="_ftn5">[5]</a> Nedbajíce
této vnitřní odůvodněnosti a vnitřní potřeby, nebo snad o ní nevědouce, někteří
učenci tuto část vylučovali z Íliady z důvodu, že porušuje souvislost a
způsobuje těžký rozpor mezi Diovým slibem (I) a skutečným průběhem událostí.
Zeus totiž přislíbil Thetidě, že Achaiové budou od Trójanů tak dlouho poráženi,
dokud nedají Achilleovi dostiučinění a nepovznesou jeho potupenou čest, a hned
v noci po jejím odchodu povzbudil (klamným Snem) Agamemnona k boji. Ale když
ten boj ráno nastal, tu najednou místo porážky Achajů byl boj nerozhodný, ve
kterém Achajové měli převahu. Teprve v druhém dni bitevním (VIII) Zeus dostál
svému slibu. To je ovšem rozpor, který na první pohled bije do očí. – Ale
můžeme jej dobře vysvětlit. Básník bohužel nikde nevysvětluje, proč Zeus
nesplnil svého slibu hned, takže jsme tu odkázáni sami na sebe. Nezbývá než
hledat vysvětlení v povaze osob a situace a hledět onen rozpor pravděpodobně
vyložit – ovšemže, nemohouce se opírat o důvody básníka samého, můžeme se
dopátrat jen větší neb menší pravděpodobnosti. Svůj slib, že propůjčí Trójanům
vítězství nad Achajci, dával Zeus velmi nerad a s patrnou nechutí. Bylť dosud
nestranný, a teď měl tuto nestrannost porušit! Věděl, jak Héré, jeho choť,
Athéné, jeho nejmilejší dcera, i Poseidón, jeho bratr, nenávidí Trójanův a jak
touží po záhubě Tróje, a teď měl proti nim zakročit a dávat Trójanům vítězství!
Není tedy divu, že neměl valné chuti k zakročení proti Achajům a že by byl
raději viděl, aby zakročovat nemusil. Snad se tedy chtěl dřív přesvědčit, jak
boj za nepřítomnosti Achilleovy dopadne bez jeho zakročení, snad dokonce
doufal, že Trójané, když Achilleus nebojoval, porazí Achajce <span class="calibre11">sami. Proto dal prvnímu boji volný průchod. Teprv
když se přesvědčil, že Trójané</span> Achajců sami neporazí, zakročil druhého
dne sám. –</p>

<p class="msofootnotetext">Dále musíme mít na mysli, že Zeus Thetidě sice
přislíbil, že dá Trójanům vítězství, ale nikde neřekl, že se to stane hned;
nikde to z jeho slov určitě nevyplývá. Jisto je, že Zeus chtěl svůj slib
vyplnit, vždyť to slavnostně slíbil, a také to vyplývá z jeho slov (II), ale že
se asi chtěl sám dřív přesvědčit, jak dopadne boj bez Achillea. Zdá se tedy, že
onen spor je jen zdánlivý, a že jej lze pravděpodobně vysvětlit, jak jsme se o
to právě pokusili.</p>

<p class="msofootnotetext">Snad se i zde setkáváme se známou básníkovou zálibou v
překvapování. Vypravuje totiž věc často tak, že čtenář předpokládá, ba s
jistotou očekává takového průběhu událostí, jaký z dosavadního líčení jaksi vyplývá.
Ale najednou básník další průběh úplně změní. Uvádím jen jeden příklad: Z
líčení ve XX. zpěvu by každý očekával, že boj bohů nastane hned. Zatím však
básník líčí Aineiův souboj s Achilleem, a bohové si klidně sedli na hlídku a
dívali se na boj mužů (XX); boj bohů nastal mnohem později (XXI). Snad si i zde
básník podobně počínal; vzbudil domněnku, jako by porážka Achajců již již
nastávala, a zatím boj byl nerozhodný. – Konečně nezapomínejme, že básník nutně
potřeboval této části (II–VII) k provedení svého plánu a že snad ani nechtěl
svého postupu odůvodňovat, doufaje, že čtenář sám z průběhu událostí se domyslí
pravého stavu věcí.</p>

</div>

<div id="ftn6" class="calibre23">

<p class="msofootnotetext"><a href="../Text/ilias_005.html#_ftnref6" title="" class="pcalibre1 pcalibre msofootnotereference calibre16" id="_ftn6">[6]</a> Tato
poetická idea se zcela různí od výkladů Nietzschových.</p>

</div>

<div id="ftn7" class="calibre23">

<p class="msofootnotetext"><a href="../Text/ilias_005.html#_ftnref7" title="" class="pcalibre1 pcalibre msofootnotereference calibre16" id="_ftn7">[7]</a> Patroklos
bolem a rozčilením i plakal. Toto neobyčejné pohnutí přítelovo tak překvapilo
Achillea, že zapomněl se zeptat na zprávu, pro niž před chvílí Patrokla sám ze
stanu poslal.</p>

</div>

<div id="ftn8" class="calibre23">

<p class="msofootnotetext"><a href="../Text/ilias_005.html#_ftnref8" title="" class="pcalibre1 pcalibre msofootnotereference calibre16" id="_ftn8">[8]</a> K chování
Patroklovu přispěla snad i jiná ještě okolnost. Patroklos byl silný, statečný a
odvážný hrdina, ale dosud neměl příležitosti, aby svou sílu, chrabrost a
smělost osvědčil. Bojoval vždy jen po boku Achilleově, vedle něhož ovšem
hrdinství jeho nemohlo vyniknout. Achilleus sám byl zvědav, jak se Patroklos bez
něho v boji osvědčí (XVI). – Nebylo přirozeno, že Patroklos chtěl ukázat, co
dovede, když bojuje sám, bez Achillea?</p>

</div>

<div id="ftn9" class="calibre23">

<p class="msofootnotetext"><a href="../Text/ilias_034.html#_ftnref9" title="" class="pcalibre1 pcalibre msofootnotereference calibre16" id="_ftn9">[9]</a> Aby
básník mohl provést svůj zdařilý a vskutku pěkný popis boje o mrtvolu
Patroklovu, připustil některé pravděnepodobnosti, bezpochyby vědomě a úmyslně.
Když Hektór byl od Aianta balvanem omráčen, ihned se sběhli přední rekové
trójští, obstoupili raněného a chránili ho štíty, ostatní jej zvedli a kvapně s
ním prchali z bojiště a pak jej dali vozem zavézt na bezpečné místo k řece
Skamandru, kdež jej kropili vodou atd. (XIV). Čtenář, který toto místo četl,
nepochopí, jak je možno, aby si Patroklova pádu Myrmidoni ani nevšimli, v jejichž
čele bojoval a kteří dle XVI. nebyli daleko, zvláště když Patrokla pro jeho
statečnost a vlídnost každý miloval. Také je divno, že Hektór, který přece znal
důležitost Patroklovu hned, jakmile jej zabil, nechal ho ležet i se zbrojí a šel
zabrat Achilleovy koně. Zavlečení Patrokla do řad trójských nebylo tenkrát ani
nemožné, ani nesnadné. Dále je divno, že ani z Trójanů, ani z Achaiů nikdo se
nesnažil zavléci Patrokla do svých řad, ačkoli ten den byl Patroklos prvním
hrdinou zápasu – jako by nikdo o jeho pádu ani nevěděl. Jediní, kdo jej viděli
padnout, byl Meneláos a Trójan Euforbos, který Patrokla první ranil. První
přistoupil k mrtvole Meneláos, ale ani on se nesnažil zachránit tělo Patroklovo,
nýbrž je obkročil, nastavil kopí a <i class="calibre14">čekal,</i> přijde-li nějaký nepřítel.
Známe-li úmysl básníkův, chápeme, proč to líčení je takové, jaké jest. Kdyby
kdokoli Patrokla byl z bojiště odnesl, nebylo by líčení boje o jeho mrtvolu
možné.</p>

</div>

<div id="ftn10" class="calibre23">

<p class="msofootnotetext"><a href="../Text/ilias_034.html#_ftnref10" title="" class="pcalibre1 pcalibre msofootnotereference calibre16" id="_ftn10">[10]</a> <span class="calibre32">Podle zp. XV</span><span class="calibre31">III. by čtenář čekal, že Achilleus po ničem tak netouží jako po tom, aby
Hektora zabil, a že bude stíhat hlavně jej. Najednou však čteme ve zp. XXI., že
Achilleus roztrhl Trójanům vojsko ve dva díly: jeden díl, v němž byl i Hektór,
prchal k městu, druhý byl zatlačen do řeky Skamandru. Čekali bychom, že
Achilleus bude pronásledovat oddíl, v němž byl Hektór. Ale Achilleus nechal
tento oddíl klidně prchat a vrhl se za oddílem, který hledal útočiště v řece.
Proč? To není neobratnost ani zapomnětlivost básníkova, nýbrž úmysl, aby mohl
vylíčit boj Skamandrův s Héfaistem, vody s ohněm – část to vskutku velkolepá.</span></p>

</div>

<div id="ftn11" class="calibre23">

<p class="msofootnotetext"><a href="../Text/ilias_034.html#_ftnref11" title="" class="pcalibre1 pcalibre msofootnotereference calibre16" id="_ftn11">[11]</a> <span class="calibre32">Hektór byl už několikrát v nebezpečí
života. Tak ve zp. XI. jej Dio</span><span class="calibre31">médés udeřil tak
prudce kopím do přílbice, že Hektór klesl a černé temno se prostřelo po jeho
očích – odjel a tak unikl smrti. Ve zp. XIV. byl od Aianta omráčen velikým
balvanem. Trójané jej odvezli k řece Skamandru, kde stěží přišel k sobě. Ve zp.
ve srážce s Achilleem ho zachránil Apollón. Ale básník zachoval Hektorův život
až k tomuto souboji ve zp. XXII.</span></p>

</div>

<div id="ftn12" class="calibre23">

<p class="msofootnotetext"><a href="../Text/ilias_034.html#_ftnref12" title="" class="pcalibre1 pcalibre msofootnotereference calibre16" id="_ftn12">[12]</a> <span class="calibre31">Proč vlastně Achilleus běžel k Tróji, není dost
pochopitelno. Vždyť ve zp. XXII. slyšel od samého Apollóna, že Trójané už
prchli do města – rozumělo se samo sebou, že Hektór také prchl do města,
třebaže to Apollón výslovně neřekl. Achilleus se nemohl nadít, že Hektór ho
čeká před branou.</span></p>

</div>

<div id="ftn13" class="calibre23">

<p class="msofootnotetext"><a href="../Text/ilias_035.html#_ftnref13" title="" class="pcalibre1 pcalibre msofootnotereference calibre16" id="_ftn13">[13]</a> Nebylo
možná do tohoto slovníčku pojmout všecka vlastní jména osob a věcí, je jich
příliš mnoho. Zvláště zeměpisná jména až na skrovné výjimky jsou vynechána,
poněvadž by výklad o nich ničím nepřispěl k porozumění místům. Jen nepatrnou
část všech vl. jmen jsem do slovníčku zařadil. Jsou to předně jména, na která
jsou v básni činěny narážky, jimž by čtenář bez výkladu neporozuměl, např.
Marpéssa, Týdeus a jiná, a pak ovšem jména osob, jež mají v básni důležitý úkol
a bylo potřeba je stručně charakterisovat, a konečně jména, jež bylo nutno
vysvětlit, aby mohlo být místům porozuměno. Do slovníčku pojato jen to, co
bylo k výkladu míst nezbytně nutné.</p>

</div>

<div id="ftn14" class="calibre23">

<p class="msofootnotetext"><a href="../Text/ilias_035.html#_ftnref14" title="" class="pcalibre1 pcalibre msofootnotereference calibre11 calibre13" id="_ftn14">[14]</a><span class="calibre11"> <span class="calibre31">Viz krásnou a
vyčerpávající rozpravu Achilleus od Vojtěcha Hanačíka ve výr. zprávě vyššího
gymn. v Žitné ulici v Praze r. 1889/90. Některé myšlenky jsem z ní ovšem
přijal.</span></span></p>

</div>
</body>
</html>